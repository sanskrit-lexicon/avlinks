<!DOCTYPE html>
<html>
<head>
<meta charset="UTF-8">
<title>av20.062</title>
<link rel="stylesheet" type="text/css" href="avhymns.css">
</head>
<body>
<a id='av20.062.01'/><p class="stamp">avś_20.062.01. </p>
<p class="sa">वय॒म् उ त्वा॒म् अपूर्व्य स्थूरं॒ न॒ क॒च् चिद् भ॒रन्तो ऽवस्य॒वः ।<br> वा॒जे चित्रं॒ हवामहे ॥१॥</p>
<p class="hn">vayám u tvā́m apūrvya sthūráṃ ná kác cid bháranto 'vasyávaḥ |<br> vā́je citráṃ havāmahe ||1||</p>
<p class="ru"></p>
<p class="en"></p>
<a id='av20.062.02'/><p class="stamp">avś_20.062.02. </p>
<p class="sa">उ॒प त्वा क॒र्मन्न् ऊत॒ये स॒ नो यु॒वोग्र॒श् चक्राम यो॒ धृषत् ।<br> त्वा॒म् इ॒द् ध्य् अ॑विता॒रं ववृम॒हे स॒खाय इन्द्र सानसि॒म् ॥२॥</p>
<p class="hn">úpa tvā kármann ūtáye sá no yúvográś cakrāma yó dhr̥ṣat |<br> tvā́m íd dhy àvitā́raṃ vavr̥máhe sákhāya indra sānasím ||2||</p>
<p class="ru"></p>
<p class="en"></p>
<a id='av20.062.03'/><p class="stamp">avś_20.062.03. </p>
<p class="sa">यो॒ न इद॒मिदं पुरा॒ प्र॒ व॒स्य आनिना॒य त॒म् उ व स्तुषे ।<br> स॒खाय इ॒न्द्रम् ऊत॒ये ॥३॥</p>
<p class="hn">yó na idámidaṃ purā́ prá vásya āninā́ya tám u va stuṣe |<br> sákhāya índram ūtáye ||3||</p>
<p class="ru"></p>
<p class="en"></p>
<a id='av20.062.04'/><p class="stamp">avś_20.062.04. </p>
<p class="sa">ह॒र्यश्वं स॒त्पतिं चर्षणीस॒हं स॒ हि॒ ष्मा यो॒ अ॒मन्दत ।<br> आ॒ तु॒ नः स॒ वयति ग॒व्यम् अ॒श्व्यं स्तोतृ॒भ्यो मघ॒वा शत॒म् ॥४॥</p>
<p class="hn">háryaśvaṃ sátpatiṃ carṣaṇīsáhaṃ sá hí ṣmā yó ámandata |<br> ā́ tú naḥ sá vayati gávyam áśvyaṃ stotŕ̥bhyo maghávā śatám ||4||</p>
<p class="ru"></p>
<p class="en"></p>
<a id='av20.062.05'/><p class="stamp">avś_20.062.05. </p>
<p class="sa">इ॒न्द्राय सा॒म गायत वि॒प्राय बृहते॒ बृह॒त् ।<br> धर्मकृ॒ते विपश्चि॒ते पनस्य॒वे ॥५॥</p>
<p class="hn">índrāya sā́ma gāyata víprāya br̥haté br̥hát |<br> dharmakŕ̥te vipaścíte panasyáve ||5||</p>
<p class="ru"></p>
<p class="en">To Indra sing a Sāman, sing to the high Sage a lofty song,<br> To him who keeps the Law, inspired and fain for praise.</p>
<a id='av20.062.06'/><p class="stamp">avś_20.062.06. </p>
<p class="sa">त्व॒म् इन्द्राभिभू॒र् असि त्वं॒ सू॒र्यम् अरोचयः ।<br> विश्व॒कर्मा विश्व॒देवो महां॒ असि ॥६॥</p>
<p class="hn">tvám indrābhibhū́r asi tváṃ sū́ryam arocayaḥ |<br> viśvákarmā viśvádevo mahā́m̐ asi ||6||</p>
<p class="ru"></p>
<p class="en">Thou, Indra, art preeminent: thou gavest splendour to the Sun.<br> Maker of all things, thou art mighty and All-God.</p>
<a id='av20.062.07'/><p class="stamp">avś_20.062.07. </p>
<p class="sa">विभ्रा॒जं ज्यो॒तिषा स्व॑र् अ॒गछो रोचनं॒ दिवः॒ ।<br> देवा॒स् त इन्द्र सख्या॒य येमिरे ॥७॥</p>
<p class="hn">vibhrā́jaṃ jyótiṣā svàr ágacho rocanáṃ diváḥ |<br> devā́s ta indra sakhyā́ya yemire ||7||</p>
<p class="ru"></p>
<p class="en">Radiant with light thou wentest to the sky, the luminous realms:<br> of heaven.<br> The Gods, O Indra, strove to win thee for their friend.</p>
<a id='av20.062.08'/><p class="stamp">avś_20.062.08. </p>
<p class="sa">त॒म् व् अभि॒ प्र॒ गायत पुरुहूतं॒ पुरुष्टुत॒म् ।<br> इ॒न्द्रं गीर्भिस् तविष॒म् आ॒ विवासत ॥८॥</p>
<p class="hn">tám v abhí prá gāyata puruhūtáṃ puruṣṭutám |<br> índraṃ gīrbhis taviṣám ā́ vivāsata ||8||</p>
<p class="ru"></p>
<p class="en">Sing forth to him whom many men invoke, to him whom many<br> laud:<br> Invite the potent Indra with your songs of praise;</p>
<a id='av20.062.09'/><p class="stamp">avś_20.062.09. </p>
<p class="sa">य॒स्य द्विब॒र्हसो बृह॒त् स॒हो दाधा॒र रो॒दसी ।<br> गिरीं॒र् अ॒ज्रां अपः॒ स्व॑र् वृषत्वना॒ ॥९॥</p>
<p class="hn">yásya dvibárhaso br̥hát sáho dādhā́ra ródasī |<br> girī́m̐r ájrām̐ apáḥ svàr vr̥ṣatvanā́ ||9||</p>
<p class="ru"></p>
<p class="en">Whose lofty might—for doubly strong is he—supports the<br> heaven and earth,<br> And hills and plains and floods and light with manly power.</p>
<a id='av20.062.10'/><p class="stamp">avś_20.062.10. </p>
<p class="sa">स॒ राजसि पुरुष्टुतं ए॒को वृत्रा॒णि जिघ्नसे ।<br> इ॒न्द्र जै॒त्र श्रवस्य च य॒न्तवे ॥१०॥</p>
<p class="hn">sá rājasi puruṣṭutam̐ éko vr̥trā́ṇi jighnase |<br> índra jáitra śravasya ca yántave ||10||</p>
<p class="ru"></p>
<p class="en">Such, praised by many! thou art King. Alone thou smitest foe-<br> men dead,<br> To gain, O Indra, spoils of war and high renown.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

