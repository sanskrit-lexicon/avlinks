<!DOCTYPE html>
<html>
<head>
<meta charset="UTF-8">
<title>av14.001</title>
<link rel="stylesheet" type="text/css" href="avhymns.css">
</head>
<body>
<a id='av14.001.01'/><p class="stamp">avś_14.001.01. </p>
<p class="sa">सत्ये॒नो॒त्तभिता भू॒मिः सू॒र्येणो॒त्तभिता द्यौः॒ ।<br> ऋते॒नादित्या॒स् तिष्ठन्ति दिवि॒ सो॒मो अ॒धि श्रितः॒ ॥१॥</p>
<p class="hn">satyénóttabhitā bhū́miḥ sū́ryeṇóttabhitā dyáuḥ |<br> r̥ténādityā́s tiṣṭhanti diví sómo ádhi śritáḥ ||1||</p>
<p class="ru">Правдой держится земля. Солнцем держится небо. Законом существуют Адитьи, Сома устроен на небе.</p>
<p class="en">Truth is the base that bears the earth; by Sūrya are the heavens<br> upheld.<br> By Law the Ādityas stand secure, and Soma holds his place in<br> heaven.</p>
<a id='av14.001.02'/><p class="stamp">avś_14.001.02. </p>
<p class="sa">सो॒मेनादित्या॒ बलि॒नः सो॒मेन पृथिवी॒ मही॒ ।<br> अ॒थो न॒क्षत्राणाम् एषा॒म् उप॒स्थे सो॒म आ॒हितः ॥२॥</p>
<p class="hn">sómenādityā́ balínaḥ sómena pr̥thivī́ mahī́ |<br> átho nákṣatrāṇām eṣā́m upásthe sóma ā́hitaḥ ||2||</p>
<p class="ru">Сомой Адитьи сильны, Сомой земля велика,<br>И в лоне этих созвездий Помещен Сома.</p>
<p class="en">By Soma are the Ādityas strong, by Soma mighty is the earth:<br> Thus Soma in the lap of all these constellations hath his home.</p>
<a id='av14.001.03'/><p class="stamp">avś_14.001.03. </p>
<p class="sa">सो॒मं मन्यते पपिवा॒न् य॒त् संपिंष॒न्त्य् ओ॒षधिम् ।<br> सो॒मं यं॒ ब्रह्मा॒णो विदु॒र् न॒ त॒स्याश्नाति पा॒र्थिवः ॥३॥</p>
<p class="hn">sómaṃ manyate papivā́n yát saṃpiṃṣánty óṣadhim |<br> sómaṃ yáṃ brahmā́ṇo vidúr ná tásyāśnāti pā́rthivaḥ ||3||</p>
<p class="ru">Мнит себя отведавшим сомы, Когда растолкут растение. Сому, что знают брахманы, Его не вкушает житель земли.</p>
<p class="en">One thinks, when men have brayed the plant, that he hath drunk<br> the Soma's juice.<br> Of him whom Brāhmans truly know as Soma never mortal eats.</p>
<a id='av14.001.04'/><p class="stamp">avś_14.001.04. </p>
<p class="sa">य॒त् त्वा सोम प्रपि॒बन्ति त॒त आ॒ प्यायसे पु॒नः ।<br> वायुः॒ सो॒मस्य रक्षिता॒ स॒मानां मा॒स आ॒कृतिः ॥४॥</p>
<p class="hn">yát tvā soma prapíbanti táta ā́ pyāyase púnaḥ |<br> vāyúḥ sómasya rakṣitā́ sámānāṃ mā́sa ā́kr̥tiḥ ||4||</p>
<p class="ru">Только тебя отопьют, о сома, Как ты прибываешь снова. Ваю - сторож Сомы. Месяц - образ годов.</p>
<p class="en">When they begin to drink thee, then, O God, thou swellest out<br> again.<br> Vāyu in Soma's sentinel. The month is that which shapes the<br> years.</p>
<a id='av14.001.05'/><p class="stamp">avś_14.001.05. </p>
<p class="sa">आछ॒द्विधानैर् गुपितो॒ बा॒र्हतैः सोम रक्षितः॒ ।<br> ग्रा॒व्णाम् इ॒च् छृण्व॒न् तिष्ठसि न॒ ते अश्नाति पा॒र्थिवः ॥५॥</p>
<p class="hn">āchádvidhānair gupitó bā́rhataiḥ soma rakṣitáḥ |<br> grā́vṇām íc chr̥ṇván tiṣṭhasi ná te aśnāti pā́rthivaḥ ||5||</p>
<p class="ru">Спрятанный скрывающими (тебя) средствами, Защищенный обитателями высокого неба, о Сома, Ты стоишь, прислушиваясь к жерновам.<br>Не вкусит тебя никто из жителей земли!</p>
<p class="en">Soma, preserved by covering rules, guarded by hymns in Brihatī,<br> Thou standest listening to the stones; none tastes of thee who<br> dwells on earth.</p>
<a id='av14.001.06'/><p class="stamp">avś_14.001.06. </p>
<p class="sa">चि॒त्तिर् आ उपब॒र्हणं च॒क्षुर् आ अभ्य॒ञ्जनम् ।<br> द्यौ॒र् भू॒मिः को॒श आ॒सीद् य॒द् अ॒यात् सूर्या॒ प॒तिम् ॥६॥</p>
<p class="hn">cíttir ā upabárhaṇaṃ cákṣur ā abhyáñjanam |<br> dyáur bhū́miḥ kóśa ā́sīd yád áyāt sūryā́ pátim ||6||</p>
<p class="ru">Подушка (была) познанием,<br>Мазь - зрением,<br>Ларь был небом и землей, Когда Сурья ехала к супругу.</p>
<p class="en">Thought was her coverlet, the power of sight was unguent for her<br> eyes:<br> Her treasure-chest was earth and heaven, when Sūryā went unto<br> her lord.</p>
<a id='av14.001.07'/><p class="stamp">avś_14.001.07. </p>
<p class="sa">रै॒भ्य् आसीद् अनुदे॒यी नाराशंसी॒ न्यो॒चनी ।<br> सुर्या॒या भद्र॒म् इ॒द् वा॒सो गा॒थयति प॒रिष्कृता ॥७॥</p>
<p class="hn">ráibhy āsīd anudéyī nārāśaṃsī́ nyócanī |<br> suryā́yā bhadrám íd vā́so gā́thayati páriṣkr̥tā ||7||</p>
<p class="ru">(Песня) райбхи была дающей приданое (?),<br>(Песня) нарашанси - подружкой.<br>Сурьи прекрасный наряд<br>Был весь украшен напевом.</p>
<p class="en">Raibhi was her dear bridal friend, and Nārāsatisi led her home.<br> Lovely to see was Sūryā's robe: by Gāthā beautified she moves</p>
<a id='av14.001.08'/><p class="stamp">avś_14.001.08. </p>
<p class="sa">स्तो॒मा आसन् प्रतिध॒यः कुरी॒रं छ॒न्द ओपशः॒ ।<br> सूर्या॒या अश्वि॒ना वरा॒ग्नि॒र् आसीत् पुरोगवः॒ ॥८॥</p>
<p class="hn">stómā āsan pratidháyaḥ kurī́raṃ chánda opaśáḥ |<br> sūryā́yā aśvínā varā́gnír āsīt purogaváḥ ||8||</p>
<p class="ru">Восхваления были поперечинами на дышле,<br>Метрическая речь - украшением на голове и прической,<br>Два Ашвина - сватами Сурьи,<br>Агни был едущим впереди.</p>
<p class="en">Songs were the cross-bars of the pole, Kurira metre docked her<br> head.<br> Both Asvins were the paranymphs: Agni was leader of the<br> train.</p>
<a id='av14.001.09'/><p class="stamp">avś_14.001.09. </p>
<p class="sa">सो॒मो वधूयु॒र् अभवद् अश्वि॒नास्ताम् उभा॒ वरा॒ ।<br> सूर्यां॒ य॒त् प॒त्ये शं॒सन्तीं म॒नसा सविता॒ददात् ॥९॥</p>
<p class="hn">sómo vadhūyúr abhavad aśvínāstām ubhā́ varā́ |<br> sūryā́ṃ yát pátye śáṃsantīṃ mánasā savitā́dadāt ||9||</p>
<p class="ru">Сома был женихом,<br>Оба Ашвина были сватами, Когда Савитар отдал Сурью, Согласную всей душой, супругу.</p>
<p class="en">Soma was he who wooed the maid: the groomsmen were both.<br> Asvins, when<br> The Sun-God Savitar bestowed his willing Sūryā on her lord.</p>
<a id='av14.001.10'/><p class="stamp">avś_14.001.10. </p>
<p class="sa">म॒नो अस्या अ॒न आसीद् द्यौ॒र् आसीद् उत॒ छदिः॒ ।<br> शुक्रा॒व् अनड्वा॒हाव् आस्तां य॒द् अ॒यात् सूर्या॒ प॒तिम् ॥१०॥ {१}</p>
<p class="hn">máno asyā ána āsīd dyáur āsīd utá chadíḥ |<br> śukrā́v anaḍvā́hāv āstāṃ yád áyāt sūryā́ pátim ||10|| {1}</p>
<p class="ru">Мысль была ее повозкой,<br>А небо было навесом (повозки).<br>Два светлых (месяца) были упряжными,<br>Когда ехала Сурья к мужу.</p>
<p class="en">Her spirit was the bridal car, the canopy thereof was heaven:<br> Two radiant oxen formed the team when Sūryā came unto her<br> lord.</p>
<a id='av14.001.11'/><p class="stamp">avś_14.001.11. </p>
<p class="sa">ऋक्सामा॒भ्याम् अभि॒हितौ गा॒वौ ते सामना॒व् ऐताम् ।<br> श्रो॒त्रे ते चक्रे॒ आस्तां दिवि॒ प॒न्थाश् चराचरः॒ ॥११॥</p>
<p class="hn">r̥ksāmā́bhyām abhíhitau gā́vau te sāmanā́v aitām |<br> śrótre te cakré āstāṃ diví pánthāś carācaráḥ ||11||</p>
<p class="ru">Запряженные гимном и мелодией, Отправились два твоих спокойных быка. Уши были твоими двумя колесами. Путь на небе далеко простирался.</p>
<p class="en">Steadily went the steers upheld by holy verse and song of praise,<br> The chariot-wheels were listening ears: thy path was tremulous<br> in the sky.</p>
<a id='av14.001.12'/><p class="stamp">avś_14.001.12. </p>
<p class="sa">शु॒ची ते चक्रे॒ यात्या॒ व्यानो॒ अक्ष आ॒हतः ।<br> अ॒नो मनस्म॒यं सूर्या॒रोहत् प्रयती॒ प॒तिम् ॥१२॥</p>
<p class="hn">śúcī te cakré yātyā́ vyānó akṣa ā́hataḥ |<br> áno manasmáyaṃ sūryā́rohat prayatī́ pátim ||12||</p>
<p class="ru">Ясные два твоих колеса, когда ты едешь, Выдох - укрепленная ось.<br>В повозку, сотворенную из духа, Взошла Сурья, отправляясь к супругу.</p>
<p class="en">Pure, as thou wentest, were thy wheels, breath was the axle pier-<br> cing them.<br> Sūryā advancing to her lord rode on the chariot of her heart.</p>
<a id='av14.001.13'/><p class="stamp">avś_14.001.13. </p>
<p class="sa">सूर्या॒या वहतुः॒ प्रा॒गात् सविता॒ य॒म् अवा॒सृजत् ।<br> मघा॒सु हन्य॒न्ते गा॒वः फ॒ल्गुनीषु व्य् उ॑ह्यते ॥१३॥</p>
<p class="hn">sūryā́yā vahatúḥ prā́gāt savitā́ yám avā́sr̥jat |<br> maghā́su hanyánte gā́vaḥ phálgunīṣu vy ùhyate ||13||</p>
<p class="ru">Тронулась свадебная процессия Сурьи,<br>Которую отправил Савитар.<br>Под магха закалывают быков, Под пхалгуни празднуют свадьбу.</p>
<p class="en">The bridal pomp of Sūryā, which Savitar started, moved along.<br> In Maghā days are oxen slain, in Phalgunis they wed the bride.</p>
<a id='av14.001.14'/><p class="stamp">avś_14.001.14. </p>
<p class="sa">य॒द् अश्विना पृछ॒मानाव् अ॒यातं त्रिचक्रे॒ण वहतुं॒ सूर्या॒याः ।<br> क्वै॒कं चक्रं॒ वाम् आसीत् क्व॑ देष्ट्रा॒य तस्थथुः ॥१४॥</p>
<p class="hn">yád aśvinā pr̥chámānāv áyātaṃ tricakréṇa vahatúṃ sūryā́yāḥ |<br> kváikaṃ cakráṃ vām āsīt kvà deṣṭrā́ya tasthathuḥ ||14||</p>
<p class="ru">Когда, о Ашвины, домогаясь (ее) для себя, вы отправились<br>На свадьбу Сурьи на трехколесной (колеснице),<br>Где было одно ваше колесо, Где стояли вы, чтобы указывать?</p>
<p class="en">When on your three-wheeled chariot, O ye Asvins, ye came as<br> suitors unto Sūrya's bridal,<br> Where was one chariot-wheel of yours? Where stood ye for the<br> sire's command?</p>
<a id='av14.001.15'/><p class="stamp">avś_14.001.15. </p>
<p class="sa">य॒द् अ॒यातं शुभस् पती वरेयं॒ सूर्या॒म् उ॒प ।<br> वि॒श्वे देवा॒ अ॒नु त॒द् वाम् अजानन् पुत्रः॒ पित॒रम् अवृणीत पूषा॒ ॥१५॥</p>
<p class="hn">yád áyātaṃ śubhas patī vareyáṃ sūryā́m úpa |<br> víśve devā́ ánu tád vām ajānan putráḥ pitáram avr̥ṇīta pūṣā́ ||15||</p>
<p class="ru">Когда вы, о повелители красоты, отправились<br>Свататься к Сурье,<br>Все боги вам это разрешили. Пушан, сын, выбрал себе отца.</p>
<p class="en">Twin Lords of Lustre, at the time when ye to Sūryā's wooing<br> came,<br> Then all the Gods agreed to your proposal Pūshan as son elected<br> you as father.</p>
<a id='av14.001.16'/><p class="stamp">avś_14.001.16. </p>
<p class="sa">द्वे॒ ते चक्रे॒ सू॒र्ये ब्रह्मा॒ण ऋतुथा॒ विदुः ।<br> अ॒थै॒कं चक्रं॒ य॒द् गु॒हा त॒द् अद्धात॒य इ॒द् विदुः॒ ॥१६॥</p>
<p class="hn">dvé te cakré sū́rye brahmā́ṇa r̥tuthā́ viduḥ |<br> átháikaṃ cakráṃ yád gúhā tád addhātáya íd vidúḥ ||16||</p>
<p class="ru">Два твоих колеса, о Сурья,<br>Брахманы доподлинно знают.<br>А единственное колесо, которое сокрыто, Его знают только вдохновенные.</p>
<p class="en">Two wheels of thine the Brāhmans know, Sūrya! according to<br> their times.<br> That which is hidden only those who know the highest truths<br> have learned.</p>
<a id='av14.001.17'/><p class="stamp">avś_14.001.17. </p>
<p class="sa">अर्यम॒णं यजामहे सुबन्धुं॒ पतिवे॒दनम् ।<br> उर्वारुक॒म् इव ब॒न्धनात् प्रे॒तो॒ मुञ्चामि ना॒मु॒तः ॥१७॥</p>
<p class="hn">aryamáṇaṃ yajāmahe subandhúṃ pativédanam |<br> urvārukám iva bándhanāt prétó muñcāmi nā́mútaḥ ||17||</p>
<p class="ru">Мы приносим жертву Арьяману,<br>Доброму другу, находящему мужа.<br>Словно тыкву от ножки,<br>Я освобождаю (ее) отсюда, а не оттуда.</p>
<p class="en">Worship we pay to Aryaman, finder of husbands, kindly friend.<br> As from its stalk a cucumber, from here I loose thee, not from<br> there</p>
<a id='av14.001.18'/><p class="stamp">avś_14.001.18. </p>
<p class="sa">प्रे॒तो॒ मुञ्चामि ना॒मु॒तः सुबद्धा॒म् अमु॒तस् करम् ।<br> य॒थेय॒म् इन्द्र मीढ्वः सुपुत्रा॒ सुभ॒गा॒सति ॥१८॥</p>
<p class="hn">prétó muñcāmi nā́mútaḥ subaddhā́m amútas karam |<br> yátheyám indra mīḍhvaḥ suputrā́ subhágā́sati ||18||</p>
<p class="ru">Я освобождаю (ее) отсюда, а не оттуда.<br>Я делаю ее крепко там привязанной,<br>Чтобы она, о щедрый Индра,<br>Была богатой сыновьями, счастливой.</p>
<p class="en">Hence and not thence I send her free. I make her softly fettered<br> there.<br> That, bounteous Indra! she may live blest in her fortune and<br> her sons.</p>
<a id='av14.001.19'/><p class="stamp">avś_14.001.19. </p>
<p class="sa">प्र॒ त्वा मुञ्चामि व॒रुणस्य पा॒शाद् ये॒न त्वा॒बध्नात् सविता॒ सुशे॒वाः ।<br> ऋत॒स्य यो॒नौ सुकृत॒स्य लोके॒ स्योनं॒ ते अस्तु सह॒संभलायै ॥१९॥</p>
<p class="hn">prá tvā muñcāmi váruṇasya pā́śād yéna tvā́badhnāt savitā́ suśévāḥ |<br> r̥tásya yónau sukr̥tásya loké syonáṃ te astu sahásaṃbhalāyai ||19||</p>
<p class="ru">Я освобождаю тебя от пут Варуны,<br>Которыми связал тебя Савитар благословенный.<br>В лоне закона, в мире благого деяния<br>Пусть тебе будет хорошо вместе с женихом!</p>
<p class="en">Now from the noose of Varuna I free thee, where with the bless-<br> ed Savitar hath bound thee.<br> May bless be thine together with thy wooer in Order's dwelling,<br> in the world of virtue.</p>
<a id='av14.001.20'/><p class="stamp">avś_14.001.20. </p>
<p class="sa">भ॒गस् त्वेतो॒ नयतु हस्तगृ॒ह्याश्वि॒ना त्वा प्र॒ वहतां र॒थेन ।<br> गृहा॒न् गछ गृह॒पत्नी य॒था॒सो वशि॒नी त्वं॒ विद॒थम् आ॒ वदासि ॥२०॥ {२}</p>
<p class="hn">bhágas tvetó nayatu hastagŕ̥hyāśvínā tvā prá vahatāṃ ráthena |<br> gr̥hā́n gacha gr̥hápatnī yáthā́so vaśínī tváṃ vidátham ā́ vadāsi ||20|| {2}</p>
<p class="ru">Да уведет тебя Бхага отсюда, взявши за руку!<br>Да отвезут тебя Ашвины на колеснице!<br>Отправляйся в дом, чтобы стать хозяйкой дома!<br>Да будешь ты провозглашать жертвенную раздачу<br>как повелительница!</p>
<p class="en">Let Bhaga take thy hand and hence conduct thee: let the two<br> Asvins on their car transport thee.<br> Go to the house to be the household's mistress, and speak as<br> lady to thy gathered people.</p>
<a id='av14.001.21'/><p class="stamp">avś_14.001.21. </p>
<p class="sa">इह॒ प्रियं॒ प्रजा॒यै ते स॒म् ऋध्यताम् अस्मि॒न् गृहे॒ गा॒र्हपत्याय जागृहि ।<br> एना॒ प॒त्या तन्वं॑ सं॒ स्पृशस्वा॒थ जि॒र्विर् विद॒थम् आ॒ वदासि ॥२१॥</p>
<p class="hn">ihá priyáṃ prajā́yai te sám r̥dhyatām asmín gr̥hé gā́rhapatyāya jāgr̥hi |<br> enā́ pátyā tanvàṃ sáṃ spr̥śasvā́tha jírvir vidátham ā́ vadāsi ||21||</p>
<p class="ru">Пусть выпадет тебе здесь на долю радость через потомство!<br>Да позаботишься ты в этом доме о домашнем хозяйстве!<br>Соединись телом с этим супругом!<br>Пусть и старая будешь провозглашать ты жертвенную раздачу!</p>
<p class="en">Happy be thou and prosper with thy children here: be vigilant<br> to rule the household in this home.<br> Closely unite thy body with this man thy lord. So shalt thou,<br> full of years, address thy company.</p>
<a id='av14.001.22'/><p class="stamp">avś_14.001.22. </p>
<p class="sa">इहै॒व॒ स्तं मा॒ वि॒ यौष्टं वि॒श्वम् आ॒युर् व्य् अ॑श्नुतम् ।<br> क्री॒डन्तौ पुत्रै॒र् न॒प्तृभिर् मो॒दमानौ स्वस्तकौ॒ ॥२२॥</p>
<p class="hn">iháivá staṃ mā́ ví yauṣṭaṃ víśvam ā́yur vy àśnutam |<br> krī́ḍantau putráir náptr̥bhir módamānau svastakáu ||22||</p>
<p class="ru">Так и оставайтесь здесь вы двое, не разлучайтесь!<br>Проживите весь срок жизни,<br>Играя с сыновьями и внуками, Радостные, с прекрасным жильем!</p>
<p class="en">Be not divided; dwell ye here; reach the full time of human<br> life.<br> With sons and grandsons sport and play, rejoicing in your happy<br> home.</p>
<a id='av14.001.23'/><p class="stamp">avś_14.001.23. </p>
<p class="sa">पूर्वापरं॒ चरतो मायै॒तौ॒ शि॒शू क्री॒डन्तौ प॒रि यातो ऽर्णव॒म् ।<br> वि॒श्वान्यो॒ भु॒वना विच॒ष्ट ऋतूं॒र् अन्यो॒ विद॒धज् जायसे न॒वः ॥२३॥</p>
<p class="hn">pūrvāparáṃ carato māyáitáu śíśū krī́ḍantau pári yāto 'rṇavám |<br> víśvānyó bhúvanā vicáṣṭa r̥tū́ṃr anyó vidádhaj jāyase návaḥ ||23||</p>
<p class="ru">Эти двое движутся один за другим благодаря чудесной силе.<br>Двое играющих детей, ходят они вокруг бурного потока.<br>Один озирает все существа.<br>Ты, другой, рождаешься вновь, распределяя времена года.</p>
<p class="en">Moving by magic power from east to westward, these children<br> twain go sporting round the ocean.<br> The one beholds all creatures: thou, the other, art born anew,<br> duly arranging seasons.</p>
<a id='av14.001.24'/><p class="stamp">avś_14.001.24. </p>
<p class="sa">न॒वोनवो भवसि जा॒यमानो॒ ऽह्नां केतु॒र् उष॒साम् एष्य् अ॒ग्रम् ।<br> भागं॒ देवे॒भ्यो वि॒ दधास्य् आय॒न् प्र॒ चन्द्रमस् तिरसे दीर्घ॒म् आ॒युः ॥२४॥</p>
<p class="hn">návonavo bhavasi jā́yamānó 'hnāṃ ketúr uṣásām eṣy ágram |<br> bhāgáṃ devébhyo ví dadhāsy āyán prá candramas tirase dīrghám ā́yuḥ ||24||</p>
<p class="ru">Рождаясь, ты возникаешь каждый раз новым.<br>Как символ дней ты идешь впереди утренних зорь. Приходя, ты устанавливаешь долю богам. Далеко простираешь ты, о месяц, срок жизни.</p>
<p class="en">Thou, born afresh, art new and new for ever; ensign of days,<br> before the Dawns thou goest.<br> Coming, thou orderest for Gods their portion. Thou lengthenest,<br> Moon, the days of our existence.</p>
<a id='av14.001.25'/><p class="stamp">avś_14.001.25. </p>
<p class="sa">प॒रा देहि शामुल्यं॑ ब्रह्म॒भ्यो वि॒ भजा व॒सु ।<br> कृत्यै॒षा पद्व॒ती भूत्वा॒ जाया॒ विशते प॒तिम् ॥२५॥</p>
<p class="hn">párā dehi śāmulyàṃ brahmábhyo ví bhajā vásu |<br> kr̥tyáiṣā padvátī bhūtvā́ jāyā́ viśate pátim ||25||</p>
<p class="ru">Отдай (брачную) одежду!<br>Одели добром брахманов!<br>Это колдовство, приобретя ноги, Как жена проникает в мужа!</p>
<p class="en">Give thou the wollen robe away: deal treasure to the Brāhman-<br> priests.<br> This Witchery hath got her feet: the wife attendeth on her lord.</p>
<a id='av14.001.26'/><p class="stamp">avś_14.001.26. </p>
<p class="sa">नीललोहितं॒ भवति कृत्या॒सक्ति॒र् व्य् अ॑ज्यते ।<br> ए॒धन्ते अस्या ज्ञात॒यः प॒तिर् बन्धे॒षु बध्यते ॥२६॥</p>
<p class="hn">nīlalohitáṃ bhavati kr̥tyā́saktír vy àjyate |<br> édhante asyā jñātáyaḥ pátir bandhéṣu badhyate ||26||</p>
<p class="ru">Иссиня-черной и красной бывает она,<br>Колдовская: сила, зараза проявляются (в ней).<br>Преуспевают ее родные.<br>Муж попадает в оковы.</p>
<p class="en">It turneth dusky-red: the witch who clingeth close is driven off.<br> Well thrive the kinsmen of this bride: the husband is bound<br> fast in bonds.</p>
<a id='av14.001.27'/><p class="stamp">avś_14.001.27. </p>
<p class="sa">अश्लीला॒ तनू॒र् भवति रु॒शती पाप॒यामुया॒ ।<br> प॒तिर् य॒द् वध्वो॑ वा॒ससः स्व॒म् अ॒ङ्गम् अभ्यूर्णुते॒ ॥२७॥</p>
<p class="hn">aślīlā́ tanū́r bhavati rúśatī pāpáyāmuyā́ |<br> pátir yád vadhvò vā́sasaḥ svám áṅgam abhyūrṇuté ||27||</p>
<p class="ru">Несчастливым становится тело, Отвратительно бледным, Когда муж одеждой новобрачной Прикрывает свой уд.</p>
<p class="en">Unlovely is his body when it glistens with that wicked fiend,<br> What time the husband wraps about his limbs the garment of<br> his wife.</p>
<a id='av14.001.28'/><p class="stamp">avś_14.001.28. </p>
<p class="sa">आश॒सनं विश॒सनम् अ॒थो अधिविक॒र्तनम् ।<br> सूर्या॒याः पश्य रूपा॒णि ता॒नि ब्रह्मो॒त॒ शुम्भति ॥२८॥</p>
<p class="hn">āśásanaṃ viśásanam átho adhivikártanam |<br> sūryā́yāḥ paśya rūpā́ṇi tā́ni brahmótá śumbhati ||28||</p>
<p class="ru">(Это) резание, разрезание И разделывание на куски. Взгляни на цвета Сурьи! Брахман тоже их очищает.</p>
<p class="en">The butchering, the cutting-up, the severing of limb and joint—<br> Behold the forms which Sūryā wears: yet these the Brāhman<br> purifies,</p>
<a id='av14.001.29'/><p class="stamp">avś_14.001.29. </p>
<p class="sa">तृष्ट॒म् एत॒त् क॒टुकम् अपाष्ठ॒वद् विष॒वन् नै॒त॒द् अ॒त्तवे ।<br> सूर्यां॒ यो॒ ब्रह्मा॒ वे॒द स॒ इ॒द् वा॒धूयम् अर्हति ॥२९॥</p>
<p class="hn">tr̥ṣṭám etát káṭukam apāṣṭhávad viṣávan náitád áttave |<br> sūryā́ṃ yó brahmā́ véda sá íd vā́dhūyam arhati ||29||</p>
<p class="ru">Грубая она, колючая, когтистая.<br>Она (как нечто) ядовитое - не для еды. Только тот брахман, кто знает (гимн) Сурьи, Достоин брачной рубашки.</p>
<p class="en">Pungent is this, bitter is this, filled as it were with arrow barbs,<br> empoisoned and not fit for use.<br> The Brāhman who knows Sūryā well deserves the garment of<br> the bride.</p>
<a id='av14.001.30'/><p class="stamp">avś_14.001.30. </p>
<p class="sa">स॒ इ॒त् त॒त् स्योनं॒ हरति ब्रह्मा॒ वा॒सः सुमङ्ग॒लम् ।<br> प्रा॒यश्चित्तिं यो॒ अध्ये॒ति ये॒न जाया॒ न॒ रि॒ष्यति ॥३०॥ {३}</p>
<p class="hn">sá ít tát syonáṃ harati brahmā́ vā́saḥ sumaṅgálam |<br> prā́yaścittiṃ yó adhyéti yéna jāyā́ ná ríṣyati ||30|| {3}</p>
<p class="ru">Только тот брахман берет<br>Эту одежду мягкой, благоприятной,<br>Кто проходит через искупление,<br>Благодаря которому жена не испытывает вреда.</p>
<p class="en">The Brāhman takes away the robe as a fair thing that brings good<br> luck.<br> He knows the expiating rite whereby the wife is kept unharmed.</p>
<a id='av14.001.31'/><p class="stamp">avś_14.001.31. </p>
<p class="sa">युवं॒ भ॒गं सं॒ भरतं स॒मृद्धम् ऋतं॒ व॒दन्ताव् ऋतो॒द्येषु ।<br> ब्र॒ह्मणस् पते प॒तिम् अस्यै॒ रोचय चा॒रु संभलो॒ वदतु वा॒चम् एता॒म् ॥३१॥</p>
<p class="hn">yuváṃ bhágaṃ sáṃ bharataṃ sámr̥ddham r̥táṃ vádantāv r̥tódyeṣu |<br> bráhmaṇas pate pátim asyái rocaya cā́ru saṃbhaló vadatu vā́cam etā́m ||31||</p>
<p class="ru">Вы двое принесите счастливую долю,<br>Говоря правду в правдивых речах.<br>О Брахманаспати, сделай мужа блистательным для нее! Пусть сват приятно произнесет эту речь!</p>
<p class="en">Prepare, ye twain, happy and prosperous fortune, speaking the<br> truth in faithful utterances.<br> Dear unto her, Brihaspati, make the husband, and pleasant be<br> these words the wooer speaketh.</p>
<a id='av14.001.32'/><p class="stamp">avś_14.001.32. </p>
<p class="sa">इहे॒द् असाथ न॒ परो॒ गमाथेमं॒ गावः प्रज॒या वर्धयाथ ।<br> शु॒भं यतीर् उस्रि॒याः सो॒मवर्चसो वि॒श्वे देवाः॒ क्रन्न् इह॒ वो म॒नांसि ॥३२॥</p>
<p class="hn">ihéd asātha ná paró gamāthemáṃ gāvaḥ prajáyā vardhayātha |<br> śúbhaṃ yatīr usríyāḥ sómavarcaso víśve devā́ḥ krann ihá vo mánāṃsi ||32||</p>
<p class="ru">Только здесь оставайтесь! Не уходите далеко! Усильте, о коровы, этого (человека) потомством! Двигаясь, принося счастье, красноватые, с блеском сомы - Пусть все боги направят сюда ваши мысли!</p>
<p class="en">Remain ye even here and go no farther: strengthen this man, ye<br> Cows, with plenteous offspring.<br> May Dawns that come for glory, bright with Soma, here may all<br> Gods fix and enchant your spirits.</p>
<a id='av14.001.33'/><p class="stamp">avś_14.001.33. </p>
<p class="sa">इमं॒ गावः प्रज॒या सं॒ विशाथायं॒ देवा॒नां न॒ मिनाति भाग॒म् ।<br> अस्मै॒ वः पूषा॒ मरु॒तश् च स॒र्वे अस्मै॒ वो धाता॒ सविता॒ सुवाति ॥३३॥</p>
<p class="hn">imáṃ gāvaḥ prajáyā sáṃ viśāthāyáṃ devā́nāṃ ná mināti bhāgám |<br> asmái vaḥ pūṣā́ marútaś ca sárve asmái vo dhātā́ savitā́ suvāti ||33||</p>
<p class="ru">К этому (человеку), о коровы, присоединитесь вместе<br>с потомством! Он не уменьшает долю богов. Для него Пушан и все Маруты, Для него Дхатар (и) Савитар будут побуждать вас.</p>
<p class="en">Come, O ye Cows, with offspring dwell around him: he doth not<br> stint the Gods' alloted portion.<br> To him, your friend, may Pūshan, all the Maruts, to him may<br> Dhatar, Savitar send vigour.</p>
<a id='av14.001.34'/><p class="stamp">avś_14.001.34. </p>
<p class="sa">अनृक्षरा॒ ऋज॒वः सन्तु प॒न्थनो ये॒भिः स॒खायो य॒न्ति नो वरेय॒म् ।<br> सं॒ भ॒गेन स॒म् अर्यम्णा॒ सं॒ धाता॒ सृजतु व॒र्चसा ॥३४॥</p>
<p class="hn">anr̥kṣarā́ r̥jávaḥ santu pánthano yébhiḥ sákhāyo yánti no vareyám |<br> sáṃ bhágena sám aryamṇā́ sáṃ dhātā́ sr̥jatu várcasā ||34||</p>
<p class="ru">Да будут без шипов, прямыми пути,<br>По которым друзья едут сватать для нас! Вместе с Бхагой, вместе с Арьяманом Пусть Дхатар соединит (нас) с блеском!</p>
<p class="en">Straight in direction be the paths, and thornless, whereby our<br> fellows travel to the wooing.<br> With Bhaga and with Aryaman Dhātar endue the pair with<br> strength!</p>
<a id='av14.001.35'/><p class="stamp">avś_14.001.35. </p>
<p class="sa">य॒च् च व॒र्चो अक्षे॒षु सु॒रायां च य॒द् आ॒हितम् ।<br> य॒द् गो॒ष्व् अश्विना व॒र्चस् ते॒नेमां॒ व॒र्चसावतम् ॥३५॥</p>
<p class="hn">yác ca várco akṣéṣu súrāyāṃ ca yád ā́hitam |<br> yád góṣv aśvinā várcas ténemā́ṃ várcasāvatam ||35||</p>
<p class="ru">Какой блеск в игральных костях<br>И какой заключен в хмельном напитке, Какой блеск в коровах, о Ашвины, Этим блеском поддержите ее!</p>
<p class="en">Whatever lustre is in dice, whatever lustre is in wine,<br> Whatever lustre is in cows, Asvins, endue this dame therewith.</p>
<a id='av14.001.36'/><p class="stamp">avś_14.001.36. </p>
<p class="sa">ये॒न महानघ्न्या॒ जघ॒नम् अ॒श्विना ये॒न वा सु॒रा ।<br> ये॒नाक्षा॒ अभ्य॒षिच्यन्त ते॒नेमां॒ व॒र्चसावतम् ॥३६॥</p>
<p class="hn">yéna mahānaghnyā́ jaghánam áśvinā yéna vā súrā |<br> yénākṣā́ abhyáṣicyanta ténemā́ṃ várcasāvatam ||36||</p>
<p class="ru">С каким (блеском) зад у развратницы,<br>О Ашвины, или с каким хмельной напиток, В каком (блеске) купаются игральные кости, Этим блеском поддержите ее!</p>
<p class="en">With all the sheen that balmeth wine, or thigh of female para-<br> mour,<br> With all the sheen that balmeth dice, even with this adorn the<br> dame.</p>
<a id='av14.001.37'/><p class="stamp">avś_14.001.37. </p>
<p class="sa">यो॒ अनिध्मो॒ दीद॒यद् अप्स्व् अ॑न्त॒र् यं॒ वि॒प्रास ई॒डते अध्वरे॒षु ।<br> अ॒पां नपान् म॒धुमतीर् अपो॒ दा या॒भिर् इ॒न्द्रो वावृधे॒ वीर्या॑वान् ॥३७॥</p>
<p class="hn">yó anidhmó dīdáyad apsv àntár yáṃ víprāsa ī́ḍate adhvaréṣu |<br> ápāṃ napān mádhumatīr apó dā yā́bhir índro vāvr̥dhé vīryā̀vān ||37||</p>
<p class="ru">Кто незажженный сверкает из глубины вод,<br>Кого вдохновенные призывают на обрядах,<br>О Апам Напат, даруй нам воды, богатые медом, Благодаря которым Индра возрос для героической силы!</p>
<p class="en">He who in water shines unfed with fuel, whom sages worship in<br> their sacrifices.<br> May he, the Waters' Child, send us sweet waters those that en-<br> hanced the power of mighty Indra.</p>
<a id='av14.001.38'/><p class="stamp">avś_14.001.38. </p>
<p class="sa">इद॒म् अहं॒ रु॒शन्तं ग्राभं॒ तनूदू॒षिम् अ॒पोहामि ।<br> यो॒ भद्रो॒ रोचन॒स् त॒म् उ॒द् अचामि ॥३८॥</p>
<p class="hn">idám aháṃ rúśantaṃ grābháṃ tanūdū́ṣim ápohāmi |<br> yó bhadró rocanás tám úd acāmi ||38||</p>
<p class="ru">Вот я выталкиваю ужасного<br>Захватчика, вредящего телу.<br>Блеск, который приносит счастье,<br>Его я поднимаю вверх.</p>
<p class="en">I cast away a handful here, hurtful, injurious to health.<br> I lift another handful up, sparkling and bringing happiness.</p>
<a id='av14.001.39'/><p class="stamp">avś_14.001.39. </p>
<p class="sa">आ॒स्यै ब्राह्मणाः॒ स्न॒पनीर् हरन्त्व् अ॒वीरघ्नीर् उ॒द् अजन्त्व् आ॒पः ।<br> अर्यम्णो॒ अग्निं॒ प॒र्य् एतु पूषन् प्र॒तीक्षन्ते श्व॒शुरो देव॒रश् च ॥३९॥</p>
<p class="hn">ā́syai brāhmaṇā́ḥ snápanīr harantv ávīraghnīr úd ajantv ā́paḥ |<br> aryamṇó agníṃ páry etu pūṣan prátīkṣante śváśuro deváraś ca ||39||</p>
<p class="ru">Пусть брахманы принесут ей (воду) для купания, Пусть они поднимут вверх воду, не убивающую героев. Пусть она обойдет костер Арьямана, о Пушан! Свекор и девери ожидают (этого).</p>
<p class="en">Hither let Brāhmans bring her bathing water; let them draw<br> such as guards the lives of heroes.<br> Aryaman's fire let her encircle, Pūshan! Fathers-in-law stand,<br> with their sons, expectant.</p>
<a id='av14.001.40'/><p class="stamp">avś_14.001.40. </p>
<p class="sa">शं॒ ते हि॒रण्यं श॒म् उ सन्त्व् आ॒पः शं॒ मेथि॒र् भवतु शं॒ युग॒स्य त॒र्द्म ।<br> शं॒ त आ॒पः शत॒पवित्रा भवन्तु श॒म् उ प॒त्या तन्वं॑ सं॒ स्पृशस्व ॥४०॥ {४}</p>
<p class="hn">śáṃ te híraṇyaṃ śám u santv ā́paḥ śáṃ methír bhavatu śáṃ yugásya tárdma |<br> śáṃ ta ā́paḥ śatápavitrā bhavantu śám u pátyā tanvàṃ sáṃ spr̥śasva ||40|| {4}</p>
<p class="ru">На благо тебе золото, на благо пусть будут и воды!<br>На благо пусть станет опора дышла, на благо отверстие ярма! На благо тебе пусть станут воды с сотней цедилок! На благо также соедини (свое) тело с мужем!</p>
<p class="en">Blest be the gold to thee, and blest the water, blest the yoke's<br> opening, and blest the pillar.<br> Blest he the waters with their hundred cleansings: blest be thy<br> body's union with thy husband.</p>
<a id='av14.001.41'/><p class="stamp">avś_14.001.41. </p>
<p class="sa">खे॒ र॒थस्य खे॒ ऽनसः खे॒ युग॒स्य शतक्रतो ।<br> अपाला॒म् इन्द्र त्रि॒ष् पूत्वा॒कृणोः सू॒र्यत्वचम् ॥४१॥</p>
<p class="hn">khé ráthasya khé 'nasaḥ khé yugásya śatakrato |<br> apālā́m indra tríṣ pūtvā́kr̥ṇoḥ sū́ryatvacam ||41||</p>
<p class="ru">В отверстии колесницы, в отверстии повозки, В отверстии ярма, о стоумный Индра, трижды очистив Апалу, Ты сделал ее златокожей.</p>
<p class="en">Cleansing Apālā, Indra! thrice, thou gavest sunbright skin to<br> her<br> Drawn, Satakratu! through the hole of car, of wagon, and of<br> yoke.</p>
<a id='av14.001.42'/><p class="stamp">avś_14.001.42. </p>
<p class="sa">आशा॒साना सौमनसं॒ प्रजां॒ सौ॒भाग्यं रयि॒म् ।<br> प॒त्युर् अ॒नुव्रता भूत्वा॒ सं॒ नह्यस्वामृ॒ताय क॒म् ॥४२॥</p>
<p class="hn">āśā́sānā saumanasáṃ prajā́ṃ sáubhāgyaṃ rayím |<br> pátyur ánuvratā bhūtvā́ sáṃ nahyasvāmŕ̥tāya kám ||42||</p>
<p class="ru">Надеясь на благожелательность, Потомство, удачу, богатство, Став послушной мужу, Подпоясайся ради бессмертия!</p>
<p class="en">Saying thy prayer for cheerfulness, children, prosperity, and<br> wealth,<br> Devoted to thy husband, gird thyself for immortality.</p>
<a id='av14.001.43'/><p class="stamp">avś_14.001.43. </p>
<p class="sa">य॒था सि॒न्धुर् नदी॒नां सा॒म्राज्यं सुषुवे॒ वृ॒षा ।<br> एवा॒ त्वं सम्रा॒ज्ञ्य् एधि प॒त्युर् अ॒स्तं परे॒त्य ॥४३॥</p>
<p class="hn">yáthā síndhur nadī́nāṃ sā́mrājyaṃ suṣuvé vŕ̥ṣā |<br> evā́ tvaṃ samrā́jñy edhi pátyur ástaṃ parétya ||43||</p>
<p class="ru">Как могучий Инд<br>Создал себе господство среди рек, Так и ты стань госпожой, Отправившись в дом мужа.</p>
<p class="en">As vigorous Sindhu won himself imperial lordship of the<br> streams,<br> So be imperial queen when thou hast come within thy husband's<br> home.</p>
<a id='av14.001.44'/><p class="stamp">avś_14.001.44. </p>
<p class="sa">सम्रा॒ज्ञ्य् एधि श्व॒शुरेषु सम्रा॒ज्ञ्य् उत॒ देवृ॒षु ।<br> न॒नान्दुः सम्रा॒ज्ञ्य् एधि सम्रा॒ज्ञ्य् उत॒ श्वश्र्वाः॒ ॥४४॥</p>
<p class="hn">samrā́jñy edhi śváśureṣu samrā́jñy utá devŕ̥ṣu |<br> nánānduḥ samrā́jñy edhi samrā́jñy utá śvaśrvā́ḥ ||44||</p>
<p class="ru">Госпожою над родителями мужа будь,<br>Госпожою также над деверями!<br>Над золовкой госпожою будь,<br>А также госпожою над свекровью!</p>
<p class="en">Over thy husband's fathers and his brothers be imperial queen. <br> Over thy husband's sister and, his mother bear supreme control.</p>
<a id='av14.001.45'/><p class="stamp">avś_14.001.45. </p>
<p class="sa">या॒ अ॒कृन्तन्न् अ॒वयन् या॒श् च तत्निरे॒ या॒ देवी॒र् अ॒न्तां अभि॒तो॒ ऽददन्त ।<br> ता॒स् त्वा जर॒से सं॒ व्ययन्त्व् आ॒युष्मतीदं॒ प॒रि धत्स्व वा॒सः ॥४५॥</p>
<p class="hn">yā́ ákr̥ntann ávayan yā́ś ca tatniré yā́ devī́r ántām̐ abhító 'dadanta |<br> tā́s tvā jaráse sáṃ vyayantv ā́yuṣmatīdáṃ pári dhatsva vā́saḥ ||45||</p>
<p class="ru">Кто прял, ткал и кто тянул,<br>(Те) божественные, которые распределяли концы,<br>Пусть они обернут тебя для старости!<br>Эту одежду надень на себя, чтобы жить долго!</p>
<p class="en">They who have spun, and woven, and extended Goddesses who<br> have drawn the ends together,<br> May they invest thee for full long existence. Heiress of lengthen-<br> ed life, endue this garment,</p>
<a id='av14.001.46'/><p class="stamp">avś_14.001.46. </p>
<p class="sa">जीवं॒ रुदन्ति वि॒ नयन्त्य् अध्वरं॒ दीर्घा॒म् अ॒नु प्र॒सितिं दीध्युर् न॒रः ।<br> वामं॒ पितृ॒भ्यो य॒ इदं॒ समीरिरे॒ म॒यः प॒तिभ्यो जन॒ये परिष्व॒जे ॥४६॥</p>
<p class="hn">jīváṃ rudanti ví nayanty adhvaráṃ dīrghā́m ánu prásitiṃ dīdhyur náraḥ |<br> vāmáṃ pitŕ̥bhyo yá idáṃ samīriré máyaḥ pátibhyo janáye pariṣváje ||46||</p>
<p class="ru">Они оплакивают живого. Они уводят в сторону обряд.<br>Долгий путь прослеживают мужи внутренним взором.<br>Благо для предков, которые это устроили.<br>Радость для мужей жена, которую предстоит обнимать.</p>
<p class="en">They mourn the living, they arrange the sacred rite: the men<br> have set their thoughts upon a distant cast:<br> They who have brought the Fathers this delightful gift, when<br> wives allowed their lords the joy of their embrace.</p>
<a id='av14.001.47'/><p class="stamp">avś_14.001.47. </p>
<p class="sa">स्योनं॒ ध्रुवं॒ प्रजा॒यै धारयामि ते॒ ऽश्मानं देव्याः॒ पृथिव्या॒ उप॒स्थे ।<br> त॒म् आ॒ तिष्ठानुमा॒द्या सुव॒र्चा दीर्घं॒ त आ॒युः सविता॒ कृणोतु ॥४७॥</p>
<p class="hn">syonáṃ dhruváṃ prajā́yai dhārayāmi té 'śmānaṃ devyā́ḥ pr̥thivyā́ upásthe |<br> tám ā́ tiṣṭhānumā́dyā suvárcā dīrgháṃ ta ā́yuḥ savitā́ kr̥ṇotu ||47||</p>
<p class="ru">Я держу для тебя приятный твердый камень<br>В лоне божественной земли - ради потомства. Стой на нем, радостная, полная жизненной силы! Пусть создает тебе Савитар долгий срок жизни!</p>
<p class="en">I place upon the lap of Earth the Goddess, a firm auspicious<br> stone to bring thee children.<br> Stand on it, thou, greeted with joy, resplendent: a long long<br> life may Savitar vouchsafe thee.</p>
<a id='av14.001.48'/><p class="stamp">avś_14.001.48. </p>
<p class="sa">ये॒नाग्नि॒र् अस्या॒ भू॒म्या हस्तं जग्रा॒ह द॒क्षिणम् ।<br> ते॒न गृह्णामि ते ह॒स्तं मा॒ व्यथिष्ठा म॒या सह॒ प्रज॒या च ध॒नेन च ॥४८॥</p>
<p class="hn">yénāgnír asyā́ bhū́myā hastaṃ jagrā́ha dákṣiṇam |<br> téna gr̥hṇāmi te hástaṃ mā́ vyathiṣṭhā máyā sahá prajáyā ca dhánena ca ||48||</p>
<p class="ru">С помощью чего Агни взял<br>Эту землю за правую руку,<br>С помощью этого я беру тебя за руку, не колеблись Со мною вместе ни с потомством, ни с богатством!</p>
<p class="en">As Agni in the olden time took the right hand of this our Earth.<br> Even so I take and hold thy hand: be not disquieted, with me,<br> with children and with store of wealth.</p>
<a id='av14.001.49'/><p class="stamp">avś_14.001.49. </p>
<p class="sa">देव॒स् ते सविता॒ ह॒स्तं गृह्णातु सो॒मो रा॒जा सुप्रज॒सं कृणोतु ।<br> अग्निः॒ सुभ॒गां जत॒वेदाः प॒त्ये प॒त्नीं जर॒दष्टिम् कृणोतु ॥४९॥</p>
<p class="hn">devás te savitā́ hástaṃ gr̥hṇātu sómo rā́jā suprajásaṃ kr̥ṇotu |<br> agníḥ subhágāṃ jatávedāḥ pátye pátnīṃ jarádaṣṭim kr̥ṇotu ||49||</p>
<p class="ru">Пусть возьмет тебя за руку бог Савитар!<br>Сома царь пусть сделает (тебя) с хорошим потомством! Агни-Джатаведас пусть сделает жену для мужа Со счастливой долей, достигшей старости!</p>
<p class="en">God Savitar shall take thy hand, and Soma the King shall make<br> thee rich in goodly offspring,<br> Let Agni, Lord Omniscient, make thee happy, till old old age a<br> wife unto thy husband.</p>
<a id='av14.001.50'/><p class="stamp">avś_14.001.50. </p>
<p class="sa">गृह्णा॒मि ते सौभगत्वा॒य ह॒स्तं म॒या प॒त्या जर॒दष्टिर् य॒था॒सः ।<br> भ॒गो अर्यमा॒ सविता॒ पु॒रंधिर् म॒ह्यं त्वादुर् गा॒र्हपत्याय देवाः॒ ॥५०॥ {५}</p>
<p class="hn">gr̥hṇā́mi te saubhagatvā́ya hástaṃ máyā pátyā jarádaṣṭir yáthā́saḥ |<br> bhágo aryamā́ savitā́ púraṃdhir máhyaṃ tvādur gā́rhapatyāya devā́ḥ ||50|| {5}</p>
<p class="ru">Я беру тебя за руку на счастье,<br>Чтоб со мною как с мужем ты достигла старости. Бхага, Арьяман, Савитар, Пурамдхи - Боги дали мне тебя для семейной жизни.</p>
<p class="en">I take thy hand in mine for happy fortune that thou mayst reach<br> old age with me thy consort,<br> Gods, Aryaman, Bhaga, Savitar, Purandhi, have given thee to be<br> my household's mistress.</p>
<a id='av14.001.51'/><p class="stamp">avś_14.001.51. </p>
<p class="sa">भ॒गस् ते ह॒स्तम् अग्रहीत् सविता॒ ह॒स्तम् अग्रहीत् ।<br> प॒त्नी त्व॒म् असि ध॒र्मणाहं॒ गृह॒पतिस् त॒व ॥५१॥</p>
<p class="hn">bhágas te hástam agrahīt savitā́ hástam agrahīt |<br> pátnī tvám asi dhármaṇāháṃ gr̥hápatis táva ||51||</p>
<p class="ru">Бхага взял тебя за руку, Савитар взял тебя за руку. Ты (моя) жена по закону, Я твой хозяин дома.</p>
<p class="en">Bhaga and Savitar the God have clasped that hand of thine in<br> theirs,<br> By rule and law thou art my wife: the master of thy house am I.</p>
<a id='av14.001.52'/><p class="stamp">avś_14.001.52. </p>
<p class="sa">म॒मेय॒म् अस्तु पो॒ष्या म॒ह्यं त्वादाद् बृ॒हस्प॒तिः ।<br> म॒या प॒त्या प्रजावति सं॒ जीव शर॒दः शत॒म् ॥५२॥</p>
<p class="hn">mámeyám astu póṣyā máhyaṃ tvādād bŕ̥haspátiḥ |<br> máyā pátyā prajāvati sáṃ jīva śarádaḥ śatám ||52||</p>
<p class="ru">Моей пусть будет эта, приносящая процветание! Мне тебя отдал Брихаспати.<br>Со мной как с мужем живи вместе Сотню лет, богатая потомством!</p>
<p class="en">Be it my care to cherish her: Brihaspati hath made thee mine.<br> A hundred autumns live with me thy husband, mother of my<br> sons!</p>
<a id='av14.001.53'/><p class="stamp">avś_14.001.53. </p>
<p class="sa">त्व॒ष्टा वा॒सो व्य् अ॑दधाच् छुभे॒ कं॒ बृ॒हस्प॒तेः प्रशि॒षा कवीना॒म् ।<br> ते॒नेमां॒ ना॒रीं सविता॒ भ॒गश् च सूर्या॒म् इव प॒रि धत्तां प्रज॒या ॥५३॥</p>
<p class="hn">tváṣṭā vā́so vy àdadhāc chubhé káṃ bŕ̥haspáteḥ praśíṣā kavīnā́m |<br> ténemā́ṃ nā́rīṃ savitā́ bhágaś ca sūryā́m iva pári dhattāṃ prajáyā ||53||</p>
<p class="ru">Тваштар даровал для красоты одежду По повелению Брихаспати (и) поэтов. С ее помощью пусть Савитар и Бхага Завернут эту женщину в потомство, как Сурью!</p>
<p class="en">Tvashtar, by order of the holy sages, hath laid on her Brihas-<br> pati's robe for glory,<br> By means of this let Savitar and Bhaga surround this dame, like<br> Sūryā, with her children.</p>
<a id='av14.001.54'/><p class="stamp">avś_14.001.54. </p>
<p class="sa">इन्द्राग्नी॒ द्या॒वापृथिवी॒ मातरि॒श्वा मित्रा॒व॒रुणा भ॒गो अश्वि॒नोभा॒ ।<br> बृ॒हस्प॒तिर् मरु॒तो ब्र॒ह्म सो॒म इमां॒ ना॒रिं प्रज॒या वर्धयन्तु ॥५४॥</p>
<p class="hn">indrāgnī́ dyā́vāpr̥thivī́ mātaríśvā mitrā́váruṇā bhágo aśvínobhā́ |<br> bŕ̥haspátir marúto bráhma sóma imā́ṃ nā́riṃ prajáyā vardhayantu ||54||</p>
<p class="ru">Пусть Индра-Агни, Небо-и-Земля, Матаришван, Митра-Варуна, Бхага, оба Ашвина, Брихаспати, Маруты, брахман, Сома<br>Усилят эту женщину потомством!</p>
<p class="en">May Indra-Agni, Heaven-Earth, Mātarisvan, may Mitra-Varuna,<br> Bhaga, both the Asvins,<br> Brihaspati, the host of Maruts, Brahma, and Soma magnify this<br> dame with offspring.</p>
<a id='av14.001.55'/><p class="stamp">avś_14.001.55. </p>
<p class="sa">बृ॒हस्प॒तिः प्रथमः॒ सूर्या॒याः शीर्षे॒ के॒शां अकल्पयत् ।<br> ते॒नेमा॒म् अश्विना ना॒रीं प॒त्ये सं॒ शोभयामसि ॥५५॥</p>
<p class="hn">bŕ̥haspátiḥ prathamáḥ sūryā́yāḥ śīrṣé kéśām̐ akalpayat |<br> ténemā́m aśvinā nā́rīṃ pátye sáṃ śobhayāmasi ||55||</p>
<p class="ru">Брихаспати первым сделал<br>Прическу на голове Сурьи.<br>Этим, о Ашвины, мы полностью украшаем Эту женщину для (ее) мужа.</p>
<p class="en">It was Brihaspati who first arranged the hair on Sūryā's head, <br> And therefore, O ye Asvins, we adorn this woman for her lord.</p>
<a id='av14.001.56'/><p class="stamp">avś_14.001.56. </p>
<p class="sa">इदं॒ त॒द् रूपं॒ य॒द् अ॒वस्त यो॒षा जायां॒ जिज्ञासे म॒नसा च॒रन्तीम् ।<br> ता॒म् अ॒न्व् अर्तिष्ये स॒खिभिर् न॒वग्वैः क॒ इमा॒न् विद्वा॒न् वि॒ चचर्त पा॒शान् ॥५६॥</p>
<p class="hn">idáṃ tád rūpáṃ yád ávasta yóṣā jāyā́ṃ jijñāse mánasā cárantīm |<br> tā́m ánv artiṣye sákhibhir návagvaiḥ ká imā́n vidvā́n ví cacarta pā́śān ||56||</p>
<p class="ru">Это та красота, в которую облачилась женщина.<br>Мыслью я хочу распознать едущую жену.<br>Я хочу идти вслед за ней вместе с друзьями Навагва. Какой знаток распустил эти петли?</p>
<p class="en">This lovely form the maiden wears in spirit I long to look on<br> as my wife approaching,<br> Her will I follow with my nine companions. Who is the sage<br> that loosed the bonds that held her?</p>
<a id='av14.001.57'/><p class="stamp">avś_14.001.57. </p>
<p class="sa">अहं॒ वि॒ ष्यामि म॒यि रूप॒म् अस्या वे॒दद् इ॒त् पश्यन् म॒नसः कुला॒यम् ।<br> न॒ स्ते॒यम् अद्मि म॒नसो॒द् अमुच्ये स्वयं॒ श्रथ्नानो॒ व॒रुणस्य पा॒शान् ॥५७॥</p>
<p class="hn">aháṃ ví ṣyāmi máyi rūpám asyā védad ít paśyan mánasaḥ kulā́yam |<br> ná stéyam admi mánasód amucye svayáṃ śrathnānó váruṇasya pā́śān ||57||</p>
<p class="ru">Я освобождаю у себя ее форму.<br>Он, конечно, будет знать, видя гнездо мысли. Я не ем украденного. Мыслью я был освобожден, Расслабляя сам петли Варуны.</p>
<p class="en">I free her: he who sees, within my bosom, my heart's nest<br> knows how her fair form hath struck me.<br> I taste no stolen food: myself untying Varuna's nooses I am<br> freed in spirit.</p>
<a id='av14.001.58'/><p class="stamp">avś_14.001.58. </p>
<p class="sa">प्र॒ त्वा मुञ्चामि व॒रुणस्य पा॒शाद् ये॒न त्वा॒बध्नात् सविता॒ सुशे॒वाः ।<br> उरुं॒ लोकं॒ सुग॒म् अ॒त्र प॒न्थां कृणोमि तु॒भ्यं सह॒पत्न्यै वधु ॥५८॥</p>
<p class="hn">prá tvā muñcāmi váruṇasya pā́śād yéna tvā́badhnāt savitā́ suśévāḥ |<br> urúṃ lokáṃ sugám átra pánthāṃ kr̥ṇomi túbhyaṃ sahápatnyai vadhu ||58||</p>
<p class="ru">Я избавляю тебя от петли Варуны, Которою связал тебя благосклонный Савитар. Широкий простор, легко проходимый путь здесь Я создаю тебе, о невеста, вместе с твоим мужем.</p>
<p class="en">Now from the bond of Varuna I loose thee, wherein the blessed<br> Savitar hath bound thee.<br> O bride, I give thee here beside thy husband fair space and room<br> and pleasant paths to travel.</p>
<a id='av14.001.59'/><p class="stamp">avś_14.001.59. </p>
<p class="sa">उ॒द् यछध्वम् अ॒प र॒क्षो हनाथेमं॒ ना॒रीं सुकृते॒ दधात ।<br> धाता॒ विपश्चि॒त् प॒तिम् अस्यै विवेद भ॒गो रा॒जा पुर॒ एतु प्रजान॒न् ॥५९॥</p>
<p class="hn">úd yachadhvam ápa rákṣo hanāthemáṃ nā́rīṃ sukr̥té dadhāta |<br> dhātā́ vipaścít pátim asyai viveda bhágo rā́jā purá etu prajānán ||59||</p>
<p class="ru">Поднимите (оружие)! Пусть убьете вы ракшаса! Поместите эту женщину в (мир) благого.деяния! Дхатар вдохновенный нашел для нее мужа. Царь Бхага пусть идет впереди, зная путь.</p>
<p class="en">Lift up your weapons. Drive away the demons. Transport this<br> woman to the world of virtue.<br> Dilator, most wise, hath found for her a husband. Let him who<br> knows, King Bhaga, go before her.</p>
<a id='av14.001.60'/><p class="stamp">avś_14.001.60. </p>
<p class="sa">भ॒गस् ततक्ष चतु॒रः पा॒दान् भ॒गस् ततक्ष चत्वा॒र्य् उ॒ष्पलानि ।<br> त्व॒ष्टा पिपेश मध्यतो॒ ऽनु व॒र्ध्रान्त् सा॒ नो अस्तु सुमङ्गली॒ ॥६०॥</p>
<p class="hn">bhágas tatakṣa catúraḥ pā́dān bhágas tatakṣa catvā́ry úṣpalāni |<br> tváṣṭā pipeśa madhyató 'nu várdhrānt sā́ no astu sumaṅgalī́ ||60||</p>
<p class="ru">Бхага вырубил четыре ноги.<br>Бхага вырубил четыре (доски) рамы (ложа).<br>Тваштар украсил ремни посредине.<br>Да будет она у нас со счастливой судьбой!</p>
<p class="en">Bhaga hath formed the four legs of the litter, wrought the four<br> pieces that compose the frame-work.<br> Tvashtar hath decked the straps that go across it, May it be<br> blest, and bring us happy fortune.</p>
<a id='av14.001.61'/><p class="stamp">avś_14.001.61. </p>
<p class="sa">सुकिंशुकं॒ वहतुं॒ विश्व॒रूपं हि॒रण्यवर्णं सुवृ॒तं सुचक्र॒म् ।<br> आ॒ रोह सूर्ये अमृ॒तस्य लोकं॒ स्योनं॒ प॒तिभ्यो वहतुं॒ कृणु त्व॒म् ॥६१॥</p>
<p class="hn">sukiṃśukáṃ vahatúṃ viśvárūpaṃ híraṇyavarṇaṃ suvŕ̥taṃ sucakrám |<br> ā́ roha sūrye amŕ̥tasya lokáṃ syonáṃ pátibhyo vahatúṃ kr̥ṇu tvám ||61||</p>
<p class="ru">На украшенную киншукой свадебную повозку,<br>с разными формами, Цвета золота, легкоходную, с прекрасными колесами, Взойди, о Сурья, в мир бессмертия! Приятной ты сделай свадебную поездку для супругов!</p>
<p class="en">Mount this, all-hued. gold tinted, strong wheeled, fashioned of<br> Kinsuka, this chariot lightly rolling,<br> Bound for the world of life immortal, Sūryā! Made for thy<br> lord a happy bride's procession.</p>
<a id='av14.001.62'/><p class="stamp">avś_14.001.62. </p>
<p class="sa">अ॒भ्रातृघ्नीं वरुणा॒पशुघ्नीं बृहस्पते ।<br> इन्द्रा॒पतिघ्नीम् पुत्रि॒णीम् आ॒स्म॒भ्यं सवितर् वह ॥६२॥</p>
<p class="hn">ábhrātr̥ghnīṃ varuṇā́paśughnīṃ br̥haspate |<br> indrā́patighnīm putríṇīm ā́smábhyaṃ savitar vaha ||62||</p>
<p class="ru">Не убивающую братьев, о Варуна,<br>Не убивающую скот, о Брихаспати,<br>О Индра, не убивающую мужа, богатую сыновьями, Вези (ее) к нам, о Савитар!</p>
<p class="en">To us, O Varuna, bring her, kind to brothers; bring her, Brihas-<br> pati, gentle to the cattle.<br> Bring her, O Indra, gentle to her husband: bring her to us, O<br> Savitar, blest with children.</p>
<a id='av14.001.63'/><p class="stamp">avś_14.001.63. </p>
<p class="sa">मा॒ हिंसिष्टं कुमार्यं॑ स्थू॒णे देव॒कृते पथि॒ ।<br> शा॒लाया देव्या॒ द्वा॒रं स्योनं॒ कृण्मो वधूपथ॒म् ॥६३॥</p>
<p class="hn">mā́ hiṃsiṣṭaṃ kumāryàṃ sthū́ṇe devákr̥te pathí |<br> śā́lāyā devyā́ dvā́raṃ syonáṃ kr̥ṇmo vadhūpathám ||63||</p>
<p class="ru">Не повредите вы девицу,<br>О два столба, на пути, созданном богами.<br>Божественную дверь в дом<br>Мы делаем приятным путем для невесты.</p>
<p class="en">Hurt not the girl, ye Pillars twain upon the path which Gods<br> have made.<br> The portal of the heavenly home we make the bride's auspicious<br> road.</p>
<a id='av14.001.64'/><p class="stamp">avś_14.001.64. </p>
<p class="sa">ब्र॒ह्मा॒परं युज्य॒तां ब्र॒ह्म पू॒र्वं ब्र॒ह्मान्ततो॒ मध्यतो॒ ब्र॒ह्म सर्व॒तः ।<br> अनाव्याधां॒ देवपुरां॒ प्रप॒द्य शिवा॒ स्योना॒ पतिलोके॒ वि॒ राज ॥६४॥ {६}</p>
<p class="hn">bráhmā́paraṃ yujyátāṃ bráhma pū́rvaṃ bráhmāntató madhyató bráhma sarvátaḥ |<br> anāvyādhā́ṃ devapurā́ṃ prapádya śivā́ syonā́ patiloké ví rāja ||64|| {6}</p>
<p class="ru">Брахман пусть будет запряжен сзади, брахман - спереди,<br>Брахман в конце, посредине, брахман - повсюду!<br>Войдя в нерушимую божественную крепость,<br>Благосклонная, приятная, царствуй в мире мужа!</p>
<p class="en">Let prayer he offered up before and after, prayer in the middle,<br> lastly, all around her.<br> Reaching the Gods' inviolable castle shine in thy lord's world<br> gentle and auspicious.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

