<!DOCTYPE html>
<html>
<head>
<meta charset="UTF-8">
<title>av20.024</title>
<link rel="stylesheet" type="text/css" href="avhymns.css">
</head>
<body>
<a id='av20.024.01'/><p class="stamp">avś_20.024.01. </p>
<p class="sa">उ॒प नः सुत॒म् आ॒ गहि सो॒मम् इन्द्र ग॒वाशिरम् ।<br> ह॒रिभ्यां य॒स् ते अस्मयुः॒ ॥१॥</p>
<p class="hn">úpa naḥ sutám ā́ gahi sómam indra gávāśiram |<br> háribhyāṃ yás te asmayúḥ ||1||</p>
<p class="ru"></p>
<p class="en">Come to the juice that we have pressed, to Soma, Indra! blent<br> with milk:<br> Come, favouring us, thy bay-drawn car!</p>
<a id='av20.024.02'/><p class="stamp">avś_20.024.02. </p>
<p class="sa">त॒म् इन्द्र म॒दम् आ॒ गहि बर्हिष्ठां॒ ग्रा॒वभिः सुत॒म् ।<br> कुवि॒न् न्व् अ॑स्य तृप्ण॒वः ॥२॥</p>
<p class="hn">tám indra mádam ā́ gahi barhiṣṭhā́ṃ grā́vabhiḥ sutám |<br> kuvín nv àsya tr̥pṇávaḥ ||2||</p>
<p class="ru"></p>
<p class="en">Come, Indra, to this gladdening drink, placed on the grass,<br> pressed out with stones:<br> Wilt thou not drink thy fill thereof?</p>
<a id='av20.024.03'/><p class="stamp">avś_20.024.03. </p>
<p class="sa">इ॒न्द्रम् इत्था॒ गि॒रो म॒मा॒छागुर् इषिता॒ इतः॒ ।<br> आवृ॒ते सो॒मपीतये ॥३॥</p>
<p class="hn">índram itthā́ gíro mámā́chāgur iṣitā́ itáḥ |<br> āvŕ̥te sómapītaye ||3||</p>
<p class="ru"></p>
<p class="en">To Indra have my songs of praise gone forth, thus rapidly sent<br> hence,<br> To turn him to the Soma-draught.</p>
<a id='av20.024.04'/><p class="stamp">avś_20.024.04. </p>
<p class="sa">इ॒न्द्रं सो॒मस्य पीत॒ये स्तो॒मैर् इह॒ हवामहे ।<br> उक्थे॒भिः कुवि॒द् आग॒मत् ॥४॥</p>
<p class="hn">índraṃ sómasya pītáye stómair ihá havāmahe |<br> ukthébhiḥ kuvíd āgámat ||4||</p>
<p class="ru"></p>
<p class="en">Hither with songs of praise we call Indra to drink the Soma.<br> juice:<br> Will he not come to us by lauds?</p>
<a id='av20.024.05'/><p class="stamp">avś_20.024.05. </p>
<p class="sa">इ॒न्द्र सो॒माः सुता॒ इमे॒ ता॒न् दधिष्व शतक्रतो ।<br> जथ॒रे वाजिनीवसो ॥५॥</p>
<p class="hn">índra sómāḥ sutā́ imé tā́n dadhiṣva śatakrato |<br> jatháre vājinīvaso ||5||</p>
<p class="ru"></p>
<p class="en">Indra, these Somas are expressed, Take them within thy belly,<br> Lord Of Hundred Powers, thou Prince of wealth.</p>
<a id='av20.024.06'/><p class="stamp">avś_20.024.06. </p>
<p class="sa">विद्मा॒ हि॒ त्वा धनंजयं॒ वा॒जेषु दधृषं॒ कवे ।<br> अ॒धा ते सुम्न॒म् ईमहे ॥६॥</p>
<p class="hn">vidmā́ hí tvā dhanaṃjayáṃ vā́jeṣu dadhr̥ṣáṃ kave |<br> ádhā te sumnám īmahe ||6||</p>
<p class="ru"></p>
<p class="en">We know thee winner of the spoil and resolute in battles, Sage!<br> Therefore thy blessing we implore.</p>
<a id='av20.024.07'/><p class="stamp">avś_20.024.07. </p>
<p class="sa">इम॒म् इन्द्र ग॒वाशिरं य॒वाशिरं च नः पिब ।<br> आग॒त्या वृ॒षभिः सुत॒म् ॥७॥</p>
<p class="hn">imám indra gávāśiraṃ yávāśiraṃ ca naḥ piba |<br> āgátyā vŕ̥ṣabhiḥ sutám ||7||</p>
<p class="ru"></p>
<p class="en">Borne hither by thy stallions, drink, Indra, this juice which we<br> have pressed,<br> Mingled with barley and with milk.</p>
<a id='av20.024.08'/><p class="stamp">avś_20.024.08. </p>
<p class="sa">तु॒भ्ये॒द् इन्द्र स्व॒ ओक्ये॑ सो॒मं चोदामि पीत॒ये ।<br> एष॒ रारन्तु ते हृदि॒ ॥८॥</p>
<p class="hn">túbhyéd indra svá okyè sómaṃ codāmi pītáye |<br> eṣá rārantu te hr̥dí ||8||</p>
<p class="ru"></p>
<p class="en">Indra, for thee in thine own place I urge the Soma for thy<br> draught: <br> Deep in thy heart let it remain.</p>
<a id='av20.024.09'/><p class="stamp">avś_20.024.09. </p>
<p class="sa">त्वां॒ सुत॒स्य पीत॒ये प्रत्न॒म् इन्द्र हवामहे ।<br> कुशिका॒सो अवस्य॒वः ॥९॥</p>
<p class="hn">tvā́ṃ sutásya pītáye pratnám indra havāmahe |<br> kuśikā́so avasyávaḥ ||9||</p>
<p class="ru"></p>
<p class="en">We call on thee, the Ancient One, Indra, to drink the Soma<br> juice,<br> We Kusikas who seek thine aid.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

