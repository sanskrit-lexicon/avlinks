<!DOCTYPE html>
<html>
<head>
<meta charset="UTF-8">
<title>av20.093</title>
<link rel="stylesheet" type="text/css" href="avhymns.css">
</head>
<body>
<a id='av20.093.01'/><p class="stamp">avś_20.093.01. </p>
<p class="sa">उ॒त् त्वा मन्दन्तु स्तो॒माः कृणुष्व॒ रा॒धो अद्रिवः ।<br> अ॒व ब्रह्मद्वि॒षो जहि ॥१॥</p>
<p class="hn">út tvā mandantu stómāḥ kr̥ṇuṣvá rā́dho adrivaḥ |<br> áva brahmadvíṣo jahi ||1||</p>
<p class="ru"></p>
<p class="en">May our hymns give thee great delight. Display thy bounty,<br> Thunderer.<br> Drive off the enemies of prayer.</p>
<a id='av20.093.02'/><p class="stamp">avś_20.093.02. </p>
<p class="sa">पदा॒ पणीं॒र् अराध॒सो नि॒ बाधस्व महां॒ असि ।<br> नहि॒ त्वा क॒श् चन॒ प्र॒ति ॥२॥</p>
<p class="hn">padā́ paṇī́m̐r arādháso ní bādhasva mahā́m̐ asi |<br> nahí tvā káś caná práti ||2||</p>
<p class="ru"></p>
<p class="en">Crush with thy foot the niggard churls who bring no gifts.<br> Might art thou:<br> There is not one to equal thee.</p>
<a id='av20.093.03'/><p class="stamp">avś_20.093.03. </p>
<p class="sa">त्व॒म् ईशिषे सुता॒नाम् इ॒न्द्र त्व॒म् अ॒सुतानाम् ।<br> त्वं॒ रा॒जा ज॒नानाम् ॥३॥</p>
<p class="hn">tvám īśiṣe sutā́nām índra tvám ásutānām |<br> tváṃ rā́jā jánānām ||3||</p>
<p class="ru"></p>
<p class="en">Thou art the Lord of Soma pressed, Soma unpressed is also<br> thine,<br> Thou art the Sovran of the folk.</p>
<a id='av20.093.04'/><p class="stamp">avś_20.093.04. </p>
<p class="sa">ईङ्ख॒यन्तीर् अपस्यु॒व इ॒न्द्रं जात॒म् उ॒पासते ।<br> भेजाना॒सः सुवी॒र्यम् ॥४॥</p>
<p class="hn">īṅkháyantīr apasyúva índraṃ jātám úpāsate |<br> bhejānā́saḥ suvī́ryam ||4||</p>
<p class="ru"></p>
<p class="en">Swaying about the active Ones came nigh to Indra at his birth,<br> And shared his great heroic might.</p>
<a id='av20.093.05'/><p class="stamp">avś_20.093.05. </p>
<p class="sa">त्व॒म् इन्द्र ब॒लाद् अ॒धि स॒हसो जात॒ ओ॒जसः ।<br> त्वं॒ वृषन् वृ॒षे॒द् असि ॥५॥</p>
<p class="hn">tvám indra bálād ádhi sáhaso jātá ójasaḥ |<br> tváṃ vr̥ṣan vŕ̥ṣéd asi ||5||</p>
<p class="ru"></p>
<p class="en">Based upon strength and victory and power, O Indra is thy<br> birth.<br> Thou, Mighty One, art strong indeed.</p>
<a id='av20.093.06'/><p class="stamp">avś_20.093.06. </p>
<p class="sa">त्व॒म् इन्द्रासि वृत्रहा॒ व्य् अ॑न्त॒रिक्षम् अ॒तिरः ।<br> उ॒द् द्या॒म् अस्तभ्ना ओ॒जसा ॥६॥</p>
<p class="hn">tvám indrāsi vr̥trahā́ vy àntárikṣam átiraḥ |<br> úd dyā́m astabhnā ójasā ||6||</p>
<p class="ru"></p>
<p class="en">Thou art the Vritra-slayer, thou, Indra, hast spread the<br> firmament:<br> Thou hast with might upheld the heavens.</p>
<a id='av20.093.07'/><p class="stamp">avś_20.093.07. </p>
<p class="sa">त्व॒म् इन्द्र सजो॒षसम् अर्कं॒ बिभर्षि बाह्वोः॒ ।<br> व॒ज्रं शि॒शान ओ॒जसा ॥७॥</p>
<p class="hn">tvám indra sajóṣasam arkáṃ bibharṣi bāhvóḥ |<br> vájraṃ śíśāna ójasā ||7||</p>
<p class="ru"></p>
<p class="en">Thou, Indra, bearest in thine arms the lightning that accords<br> with thee,<br> Whetting thy thunderbolt with might.</p>
<a id='av20.093.08'/><p class="stamp">avś_20.093.08. </p>
<p class="sa">त्व॒म् इन्द्राभिभु॒र् असि वि॒श्वा जाता॒न्य् ओ॒जसा ।<br> स॒ वि॒श्वा भु॒व आ॒भवः ॥८॥</p>
<p class="hn">tvám indrābhibhúr asi víśvā jātā́ny ójasā |<br> sá víśvā bhúva ā́bhavaḥ ||8||</p>
<p class="ru"></p>
<p class="en">Thou, Indra, art pre-eminent over all creatures in thy strength:<br> Thou hast pervaded every place.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

