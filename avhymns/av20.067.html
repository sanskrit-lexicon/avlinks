<!DOCTYPE html>
<html>
<head>
<meta charset="UTF-8">
<title>av20.067</title>
<link rel="stylesheet" type="text/css" href="avhymns.css">
</head>
<body>
<a id='av20.067.01'/><p class="stamp">avś_20.067.01. </p>
<p class="sa">वनो॒ति हि॒ सुन्व॒न् क्ष॒यं प॒रीणसः सुन्वानो॒ हि॒ ष्मा य॒जत्य् अ॒व द्वि॒षो देवा॒नाम् अ॒व द्वि॒षः ।<br> सुन्वान॒ इ॒त् सिषासति सह॒स्रा वाज्य् अ॒वृतः ।<br> सुन्वाना॒ये॒न्द्रो ददात्य् आभु॒वं रयिं॒ ददात्य् आभु॒वम् ॥१॥</p>
<p class="hn">vanóti hí sunván kṣáyaṃ párīṇasaḥ sunvānó hí ṣmā yájaty áva dvíṣo devā́nām áva dvíṣaḥ |<br> sunvāná ít siṣāsati sahásrā vājy ávr̥taḥ |<br> sunvānā́yéndro dadāty ābhúvaṃ rayíṃ dadāty ābhúvam ||1||</p>
<p class="ru"></p>
<p class="en">The pourer of oblations gains the home of wealth pouring his<br> gift conciliates hostilities, yea, the hostilities of Gods.<br> Pouring he strives, unchecked and strong, to win him riches<br> thousandfold.<br> Indra gives lasting wealth to him who pours forth gifts; yea,<br> wealth he gives that long shall last.</p>
<a id='av20.067.02'/><p class="stamp">avś_20.067.02. </p>
<p class="sa">मो॒ षु॒ वो अस्म॒द् अभि॒ ता॒नि पौं॒स्या स॒ना भूवन् द्युम्ना॒नि मो॒त॒ जारिषुर् अस्म॒त् पुरो॒त॒ जारिषुः ।<br> य॒द् वश् चित्रं॒ युगे॒युगे न॒व्यं घो॒षाद् अ॒मर्त्यम् ।<br> अस्मा॒सु त॒न् मरुतो य॒च् च दुष्ट॒रं दिधृता॒ य॒च् च दुष्ट॒रम् ॥२॥</p>
<p class="hn">mó ṣú vo asmád abhí tā́ni páuṃsyā sánā bhūvan dyumnā́ni mótá jāriṣur asmát purótá jāriṣuḥ |<br> yád vaś citráṃ yugéyuge návyaṃ ghóṣād ámartyam |<br> asmā́su tán maruto yác ca duṣṭáraṃ didhr̥tā́ yác ca duṣṭáram ||2||</p>
<p class="ru"></p>
<p class="en">Ne'er may those manly deeds of yours for us grow old, never<br> may your bright glories fall into decay, never before your<br> time decay. <br> What deed of yours, new every age, wondrous, surpassing man,.<br> rings forth,<br> Whatever, Maruts may be difficult to gain grant us whate'er is<br> hard to win.</p>
<a id='av20.067.03'/><p class="stamp">avś_20.067.03. </p>
<p class="sa">अग्निं॒ हो॒तारम् मन्ये दा॒स्वन्तं व॒सुं सूनुं॒ स॒हसो जात॒वेदसं वि॒प्रं न॒ जात॒वेदसम् ।<br> य॒ ऊर्ध्व॒या स्वध्वरो॒ देवो॒ देवा॒च्या कृपा॒ ।<br> घृत॒स्य वि॒भ्राष्टिम् अ॒नु वष्टि शोचि॒षाजु॒ह्वानस्य सर्पि॒षः ॥३॥</p>
<p class="hn">agníṃ hótāram manye dā́svantaṃ vásuṃ sūnúṃ sáhaso jātávedasaṃ vípraṃ ná jātávedasam |<br> yá ūrdhváyā svadhvaró devó devā́cyā kr̥pā́ |<br> ghr̥tásya víbhrāṣṭim ánu vaṣṭi śocíṣājúhvānasya sarpíṣaḥ ||3||</p>
<p class="ru"></p>
<p class="en">I think on Agni, Hotar, the munificent, the gracious Son of<br> strength, who knoweth all that live, as holy Sage who knoweth<br> all.<br> Lord of fair rites, a God with form erected turning to the Gods.<br> He, when the flame hath sprung forth from the holy oil, the<br> offered fatness, longeth for it with his glow.</p>
<a id='av20.067.04'/><p class="stamp">avś_20.067.04. </p>
<p class="sa">यज्ञैः॒ सं॒मिश्लाः पृ॒षतीभिर् ऋष्टि॒भिर् या॒मं छुभ्रा॒सो अञ्जि॒षु प्रिया॒ उत॒ ।<br> आस॒द्या बर्हि॒र् भरतस्य सूनवः पोत्रा॒द् आ॒ सो॒मं पिबता दिवो नरः ॥४॥</p>
<p class="hn">yajñáiḥ sáṃmiślāḥ pŕ̥ṣatībhir r̥ṣṭíbhir yā́maṃ chubhrā́so añjíṣu priyā́ utá |<br> āsádyā barhír bharatasya sūnavaḥ potrā́d ā́ sómaṃ pibatā divo naraḥ ||4||</p>
<p class="ru"></p>
<p class="en">Busied with sacrifice, with spotted deer and spears, gleaming.<br> upon your way with ornaments, yea, our friends,<br> Sitting on sacred grass, ye sons of Bharata, drink Soma from<br> the Potar's bowl, O Men of heaven.</p>
<a id='av20.067.05'/><p class="stamp">avś_20.067.05. </p>
<p class="sa">आ॒ वक्षि देवां॒ इह॒ विप्र य॒क्षि चोश॒न् होतर् नि॒ षदा यो॒निषु त्रिषु॒ ।<br> प्र॒ति वीहि प्र॒स्थितं सोम्यं॒ म॒धु पि॒बा॒ग्नीध्रात् त॒व भाग॒स्य तृस्णुहि ॥५॥</p>
<p class="hn">ā́ vakṣi devā́m̐ ihá vipra yákṣi cośán hotar ní ṣadā yóniṣu triṣú |<br> práti vīhi prásthitaṃ somyáṃ mádhu píbā́gnīdhrāt táva bhāgásya tr̥sṇuhi ||5||</p>
<p class="ru"></p>
<p class="en">Bring the Gods hither, Sage, and offer sacrifice. At the three<br> altars seat thee willingly .O Priest.<br> Accept for thy delight the proffered Soma mead: drink from<br> the Kindler's bowl and sate thee with thy share.</p>
<a id='av20.067.06'/><p class="stamp">avś_20.067.06. </p>
<p class="sa">एष॒ स्य॒ ते तन्वो॑ नृम्णव॒र्धनः स॒ह ओ॒जः प्रदि॒वि बाह्वो॒र् हितः॒ ।<br> तु॒भ्यं सुतो॒ मघवन् तु॒भ्यम् आ॒भृतस् त्व॒म् अस्य ब्रा॒ह्मणाद् आ॒ तृप॒त् पिब ॥६॥</p>
<p class="hn">eṣá syá te tanvò nr̥mṇavárdhanaḥ sáha ójaḥ pradívi bāhvór hitáḥ |<br> túbhyaṃ sutó maghavan túbhyam ā́bhr̥tas tvám asya brā́hmaṇād ā́ tr̥pát piba ||6||</p>
<p class="ru"></p>
<p class="en">This is the strengthener of thy body's manly might: strength,.<br> victory for all time are laid within thine arms.<br> Pressed for thee, Maghavan, it is offered unto thee: drink from<br> the chalice of this Brāhman, drink thy fill.</p>
<a id='av20.067.07'/><p class="stamp">avś_20.067.07. </p>
<p class="sa">य॒म् उ पू॒र्वम् अ॒हुवे त॒म् इदं॒ हुवे से॒द् उ ह॒व्यो ददि॒र् यो॒ ना॒म प॒त्यते ।<br> अध्वर्यु॒भिः प्र॒स्थितं सोम्यं॒ म॒धु पोत्रा॒त् सो॒मं द्रविणोदः पि॒ब ऋतु॒भिः ॥७॥</p>
<p class="hn">yám u pū́rvam áhuve tám idáṃ huve séd u hávyo dadír yó nā́ma pátyate |<br> adhvaryúbhiḥ prásthitaṃ somyáṃ mádhu potrā́t sómaṃ draviṇodaḥ píba r̥túbhiḥ ||7||</p>
<p class="ru"></p>
<p class="en">Him whom of old I called on, him I call on now. He is to be<br> invoked: his name is He who Gives.<br> Here brought by priests in Soma mead. Granter of Wealth,<br> drink Soma with the Seasons from the Hotar's Cup.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

