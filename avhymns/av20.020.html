<!DOCTYPE html>
<html>
<head>
<meta charset="UTF-8">
<title>av20.020</title>
<link rel="stylesheet" type="text/css" href="avhymns.css">
</head>
<body>
<a id='av20.020.01'/><p class="stamp">avś_20.020.01. </p>
<p class="sa">शुष्मि॒न्तमं न ऊत॒ये द्युम्नि॒नं पाहि जा॒गृविम् ।<br> इ॒न्द्र सो॒मं शतक्रतो ॥१॥</p>
<p class="hn">śuṣmíntamaṃ na ūtáye dyumnínaṃ pāhi jā́gr̥vim |<br> índra sómaṃ śatakrato ||1||</p>
<p class="ru"></p>
<p class="en">Drink thou the Soma for our help, bright, vigilant, exceeding<br> strong,<br> O Indra, Lord of Hundred Powers.</p>
<a id='av20.020.02'/><p class="stamp">avś_20.020.02. </p>
<p class="sa">इन्द्रिया॒णि शतक्रतो या॒ ते ज॒नेषु पञ्च॒सु ।<br> इ॒न्द्र ता॒नि त आ॒ वृणे ॥२॥</p>
<p class="hn">indriyā́ṇi śatakrato yā́ te jáneṣu pañcásu |<br> índra tā́ni ta ā́ vr̥ṇe ||2||</p>
<p class="ru"></p>
<p class="en">O Satakratu, powers which thou mid the Five Races hast dis-<br> played<br> These, Indra, do I claim of thee.</p>
<a id='av20.020.03'/><p class="stamp">avś_20.020.03. </p>
<p class="sa">अ॒गन्न् इन्द्र श्र॒वो बृह॒द् द्युम्नं॒ दधिष्व दुष्ट॒रम् ।<br> उ॒त् ते शु॒ष्मं तिरामसि ॥३॥</p>
<p class="hn">ágann indra śrávo br̥hád dyumnáṃ dadhiṣva duṣṭáram |<br> út te śúṣmaṃ tirāmasi ||3||</p>
<p class="ru"></p>
<p class="en">Indra, great glory hast thou gained. Win splendid fame which<br> none may mar:<br> We make thy might perpetual.</p>
<a id='av20.020.04'/><p class="stamp">avś_20.020.04. </p>
<p class="sa">अर्वाव॒तो न आ॒ गह्य् अ॒थो शक्र पराव॒तः ।<br> उ लोको॒ य॒स् ते अद्रिव इ॒न्द्रेह॒ त॒त आ॒ गहि ॥४॥</p>
<p class="hn">arvāváto na ā́ gahy átho śakra parāvátaḥ |<br> u lokó yás te adriva índrehá táta ā́ gahi ||4||</p>
<p class="ru"></p>
<p class="en">Come to us either from anear, or, Sakra, come from far away. <br> Indra, wherever be thy home, come to us thence, O Thunder-<br> armed.</p>
<a id='av20.020.05'/><p class="stamp">avś_20.020.05. </p>
<p class="sa">इ॒न्द्रो अङ्गं॒ मह॒द् भय॒म् अभि॒ ष॒द् अ॒प चुच्यवत् ।<br> स॒ हि॒ स्थिरो॒ वि॒चर्षणिः ॥५॥</p>
<p class="hn">índro aṅgáṃ mahád bhayám abhí ṣád ápa cucyavat |<br> sá hí sthiró vícarṣaṇiḥ ||5||</p>
<p class="ru"></p>
<p class="en">Verily Indra, conquering all, driveth even mighty fear away;<br> For firm is he and swift to act.</p>
<a id='av20.020.06'/><p class="stamp">avś_20.020.06. </p>
<p class="sa">इ॒न्द्रश् च मृल॒याति नो न॒ नः पश्चा॒द् अघं॒ नशत् ।<br> भद्रं॒ भवाति नः पुरः॒ ॥६॥</p>
<p class="hn">índraś ca mr̥láyāti no ná naḥ paścā́d agháṃ naśat |<br> bhadráṃ bhavāti naḥ puráḥ ||6||</p>
<p class="ru"></p>
<p class="en">Indra be gracious unto us: sin shall not reach us afterward .<br> And good shall be before us still,</p>
<a id='av20.020.07'/><p class="stamp">avś_20.020.07. </p>
<p class="sa">इ॒न्द्र आ॒शाभ्यस् प॒रि स॒र्वाभ्यो अ॒भयं करत् ।<br> जे॒ता श॒त्रून् वि॒चर्षणिः ॥७॥</p>
<p class="hn">índra ā́śābhyas pári sárvābhyo ábhayaṃ karat |<br> jétā śátrūn vícarṣaṇiḥ ||7||</p>
<p class="ru"></p>
<p class="en">From all the regions of the world let Indra send security.<br> The foe-subduer, swift to act.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

