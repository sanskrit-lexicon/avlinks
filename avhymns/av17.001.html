<!DOCTYPE html>
<html>
<head>
<meta charset="UTF-8">
<title>av17.001</title>
<link rel="stylesheet" type="text/css" href="avhymns.css">
</head>
<body>
<a id='av17.001.01'/><p class="stamp">avś_17.001.01. </p>
<p class="sa">विषासहिं॒ स॒हमानं सासहानं॒ स॒हीयांसम् ।<br> स॒हमानं सहोजि॒तं स्वर्जि॒तं गोजि॒तं संधनाजि॒तम् ।<br> ई॒ड्यं ना॒म ह्व इ॒न्द्रम् आ॒युष्मान् भूयासम् ॥१॥</p>
<p class="hn">viṣāsahíṃ sáhamānaṃ sāsahānáṃ sáhīyāṃsam |<br> sáhamānaṃ sahojítaṃ svarjítaṃ gojítaṃ saṃdhanājítam |<br> ī́ḍyaṃ nā́ma hva índram ā́yuṣmān bhūyāsam ||1||</p>
<p class="ru">Всепобеждающего, победного,<br>Победившего, самого победоносного,<br>Победного, завоевавшего победу,<br>Завоевавшего небо, завоевавшего коров, завоевавшего добычу, К кому надо взывать - Индру я зову по имени, Да буду я долголетним!</p>
<p class="en">Vanquishing, overpowering, a conqueror, exceeding strong,<br> Victorious, winner of the light, winner of cattle and of spoil,.<br> Indra by name, adorable, I call: a long, long life be mine!</p>
<a id='av17.001.02'/><p class="stamp">avś_17.001.02. </p>
<p class="sa">विषासहिं॒ स॒हमानं सासहानं॒ स॒हीयांसम् ।<br> स॒हमानं सहोजि॒तं स्वर्जि॒तं गोजि॒तं संधनाजि॒तम् ।<br> ई॒ड्यं ना॒म ह्व इ॒न्द्रम् प्रियो॒ देवा॒नां भूयासम् ॥२॥</p>
<p class="hn">viṣāsahíṃ sáhamānaṃ sāsahānáṃ sáhīyāṃsam |<br> sáhamānaṃ sahojítaṃ svarjítaṃ gojítaṃ saṃdhanājítam |<br> ī́ḍyaṃ nā́ma hva índram priyó devā́nāṃ bhūyāsam ||2||</p>
<p class="ru">Всепобеждающего, победного,<br>Победившего, самого победоносного,<br>Победного, завоевавшего победу,<br>Завоевавшего небо, завоевавшего коров, завоевавшего добычу, К кому надо взывать - Индру я зову по имени, Да буду я приятным богам!</p>
<p class="en">Vanquishing etc.<br> Indra by name, adorable I call: May I be dear to Gods.</p>
<a id='av17.001.03'/><p class="stamp">avś_17.001.03. </p>
<p class="sa">विषासहिं॒ स॒हमानं सासहानं॒ स॒हीयांसम् ।<br> स॒हमानं सहोजि॒तं स्वर्जि॒तं गोजि॒तं संधनाजि॒तम् ।<br> ई॒ड्यं ना॒म ह्व इ॒न्द्रम् प्रियः॒ प्रजा॒नां भूयासम् ॥३॥</p>
<p class="hn">viṣāsahíṃ sáhamānaṃ sāsahānáṃ sáhīyāṃsam |<br> sáhamānaṃ sahojítaṃ svarjítaṃ gojítaṃ saṃdhanājítam |<br> ī́ḍyaṃ nā́ma hva índram priyáḥ prajā́nāṃ bhūyāsam ||3||</p>
<p class="ru">Всепобеждающего, победного,<br>Победившего, самого победоносного,<br>Победного, завоевавшего победу,<br>Завоевавшего небо, завоевавшего коров, завоевавшего добычу, К кому надо взывать - Индру я зову по имени, Да буду я приятным потомкам!</p>
<p class="en">Vanquishing, etc.<br> Indra by name, adorable, I call: may creatures love me well.</p>
<a id='av17.001.04'/><p class="stamp">avś_17.001.04. </p>
<p class="sa">विषासहिं॒ स॒हमानं सासहानं॒ स॒हीयांसम् ।<br> स॒हमानं सहोजि॒तं स्वर्जि॒तं गोजि॒तं संधनाजि॒तम् ।<br> ई॒ड्यं ना॒म ह्व इ॒न्द्रम् प्रियः॒ पशूनां॒ भूयासम् ॥४॥</p>
<p class="hn">viṣāsahíṃ sáhamānaṃ sāsahānáṃ sáhīyāṃsam |<br> sáhamānaṃ sahojítaṃ svarjítaṃ gojítaṃ saṃdhanājítam |<br> ī́ḍyaṃ nā́ma hva índram priyáḥ paśūnā́ṃ bhūyāsam ||4||</p>
<p class="ru">Всепобеждающего, победного,<br>Победившего, самого победоносного,<br>Победного, завоевавшего победу,<br>Завоевавшего небо, завоевавшего коров, завоевавшего добычу, К кому надо взывать - Индру я зову по имени, Да буду я приятным домашним животным!</p>
<p class="en">Vanquishing, etc.<br> Indra by name, adorable, I call: may cattle hold me dear.</p>
<a id='av17.001.05'/><p class="stamp">avś_17.001.05. </p>
<p class="sa">विषासहिं॒ स॒हमानं सासहानं॒ स॒हीयांसम् ।<br> स॒हमानं सहोजि॒तं स्वर्जि॒तं गोजि॒तं संधनाजि॒तम् ।<br> ई॒ड्यं ना॒म ह्व इ॒न्द्रम् प्रियः॒ समाना॒नां भूयासम् ॥५॥</p>
<p class="hn">viṣāsahíṃ sáhamānaṃ sāsahānáṃ sáhīyāṃsam |<br> sáhamānaṃ sahojítaṃ svarjítaṃ gojítaṃ saṃdhanājítam |<br> ī́ḍyaṃ nā́ma hva índram priyáḥ samānā́nāṃ bhūyāsam ||5||</p>
<p class="ru">Всепобеждающего, победного,<br>Победившего, самого победоносного,<br>Победного, завоевавшего победу,<br>Завоевавшего небо, завоевавшего коров, завоевавшего добычу,<br>К кому надо взывать - Индру я зову по имени,<br>Да буду я приятным (мне) подобным!</p>
<p class="en">Vanquishing, etc.<br> Indra by name, adorable, I call: may equals love me well.</p>
<a id='av17.001.06'/><p class="stamp">avś_17.001.06. </p>
<p class="sa">उ॒द् इह्य् उ॒द् इहि सूर्य व॒र्चसा माभ्यु॒दिहि ।<br> द्विषं॒श् च म॒ह्यं र॒ध्यतु मा॒ चाहं॒ द्विषते॒ रधं त॒वे॒द् विष्णो बहूधा॒ वीर्या॑नि ।<br> त्वं॒ नः पृणीहि पशु॒भिर् विश्व॒रूपैः सुधा॒यां मा धेहि परमे॒ व्यो॑मन् ॥६॥</p>
<p class="hn">úd ihy úd ihi sūrya várcasā mābhyúdihi |<br> dviṣáṃś ca máhyaṃ rádhyatu mā́ cāháṃ dviṣaté radhaṃ távéd viṣṇo bahūdhā́ vīryā̀ni |<br> tváṃ naḥ pr̥ṇīhi paśúbhir viśvárūpaiḥ sudhā́yāṃ mā dhehi paramé vyòman ||6||</p>
<p class="ru">Взойди, взойди, о Солнце!<br>Взойди мне навстречу с блеском!<br>И пусть ненавистник будет в моей власти,<br>А не я во власти ненавистника!<br>Ведь у тебя, о Вишну, много героических сил.<br>Ты нас щедро одари разными домашними животными!<br>Помести меня в благополучие на высшем небе!</p>
<p class="en">Rise up, O Sūrya, rise thou up; with strength and splendour<br> rise on me.<br> Let him who hates me be my thrall; let me not be a thrall to him.<br> Manifold are thy great deeds, thine, O Vishnu.<br> Sate us with cattle of all forms and colours: set me in happiness,<br> in loftiest heaven.</p>
<a id='av17.001.07'/><p class="stamp">avś_17.001.07. </p>
<p class="sa">उ॒द् इह्य् उ॒द् इहि सूर्य व॒र्चसा माभ्यु॒दिहि ।<br> आं॒श् च प॒श्यामि यां॒श् च न॒ ते॒षु मा सुमतिं॒ कृधि त॒वे॒द् विष्णो बहूधा॒ वीर्या॑नि ।<br> त्वं॒ नः पृणीहि पशु॒भिर् विश्व॒रूपैः सुधा॒यां मा धेहि परमे॒ व्यो॑मन् ॥७॥</p>
<p class="hn">úd ihy úd ihi sūrya várcasā mābhyúdihi |<br> ā́ṃś ca páśyāmi yā́ṃś ca ná téṣu mā sumatíṃ kr̥dhi távéd viṣṇo bahūdhā́ vīryā̀ni |<br> tváṃ naḥ pr̥ṇīhi paśúbhir viśvárūpaiḥ sudhā́yāṃ mā dhehi paramé vyòman ||7||</p>
<p class="ru">Взойди, взойди, о Солнце!<br>Взойди мне навстречу с блеском!<br>Кого я вижу и кого нет,<br>Создай мне благожелательность среди них!<br>Ведь у тебя, о Вишну, много героических сил.<br>Ты нас щедро одари разными домашними животными!<br>Помести меня в благополучие на высшем небе!</p>
<p class="en">Rise up, O Sūrya, rise thou up; with strength and splendour rise<br> on me.<br> Make me the favourite of all, of those I see and do not see.<br> Manifold are thy great deeds, thine, O Vishnu.</p>
<a id='av17.001.08'/><p class="stamp">avś_17.001.08. </p>
<p class="sa">मा॒ त्वा दभन्त् सलिले॒ अप्स्व् अ॑न्त॒र् ये॒ पाशि॒न उपति॒ष्ठन्त्य् अ॒त्र ।<br> हित्वा॒शस्तिं दि॒वम् आ॒रुक्ष एतां॒ स॒ नो मृड सुमतौ॒ ते स्याम त॒वे॒द् विष्णो बहूधा॒ वीर्या॑नि ।<br> त्वं॒ नः पृणीहि पशु॒भिर् विश्व॒रूपैः सुधा॒यां मा धेहि परमे॒ व्यो॑मन् ॥८॥</p>
<p class="hn">mā́ tvā dabhant salilé apsv àntár yé pāśína upatíṣṭhanty átra |<br> hitvā́śastiṃ dívam ā́rukṣa etā́ṃ sá no mr̥ḍa sumatáu te syāma távéd viṣṇo bahūdhā́ vīryā̀ni |<br> tváṃ naḥ pr̥ṇīhi paśúbhir viśvárūpaiḥ sudhā́yāṃ mā dhehi paramé vyòman ||8||</p>
<p class="ru">Да не повредят тебя в волнах, в водах,<br>Те, что приближаются туда с петлями!<br>Оставив проклятие, ты поднялся на это небо.<br>Пожалей нас! Да будем мы у тебя в милости!<br>Ведь у тебя, о Вишну, много героических сил.<br>Ты нас щедро одари разными домашними животными! Помести меня в благополучие на высшем небе!</p>
<p class="en">Let not the fowlers who are standing ready injure thee in the<br> flood, within the waters.<br> Ascend this heaven, leaving each curse behind thee, Favour us:<br> let thy gracious love attend us.<br> Manifold are thy great deeds, thine, O Vishnu.</p>
<a id='av17.001.09'/><p class="stamp">avś_17.001.09. </p>
<p class="sa">त्वं॒ न इन्द्र महते॒ सौ॒भगाया॒दब्धेभिः प॒रि पाह्य् अक्तु॒भिस् त॒वे॒द् विष्णो बहूधा॒ वीर्या॑नि ।<br> त्वं॒ नः पृणीहि पशु॒भिर् विश्वरूपैः सुधा॒यां मा धेहि परमे॒ व्यो॑मन् ॥९॥</p>
<p class="hn">tváṃ na indra mahaté sáubhagāyā́dabdhebhiḥ pári pāhy aktúbhis távéd viṣṇo bahūdhā́ vīryā̀ni |<br> tváṃ naḥ pr̥ṇīhi paśúbhir viśvarūpaiḥ sudhā́yāṃ mā dhehi paramé vyòman ||9||</p>
<p class="ru">Ты нас, о Индра, на великое счастье<br>Защити повсюду невредимыми лучами!<br>Ведь у тебя, о Вишну, много героических сил.<br>Ты нас щедро одари разными домашними животными! Помести меня в благополучие на высшем небе!</p>
<p class="en">Do thou, O Indra, for our great good fortune, with thine in-<br> violable rays protect us.<br> Manifold are thy great deeds, thine, O Vishnu.</p>
<a id='av17.001.10'/><p class="stamp">avś_17.001.10. </p>
<p class="sa">त्वं॒ न इन्द्रोति॒भिः शिवा॒भिः शं॒तमो भव ।<br> आरो॒हंस् त्रिदिवं॒ दिवो॒ गृणानः॒ सो॒मपीतये प्रिय॒धामा स्वस्त॒ये त॒वे॒द् विष्णो बहूधा॒ वीर्या॑नि ।<br> त्वं॒ नः पृणीहि पशु॒भिर् विश्व॒रूपैः सुधा॒यां मा धेहि परमे॒ व्यो॑मन् ॥१०॥ {१}</p>
<p class="hn">tváṃ na indrotíbhiḥ śivā́bhiḥ śáṃtamo bhava |<br> āróhaṃs tridiváṃ divó gr̥ṇānáḥ sómapītaye priyádhāmā svastáye távéd viṣṇo bahūdhā́ vīryā̀ni |<br> tváṃ naḥ pr̥ṇīhi paśúbhir viśvárūpaiḥ sudhā́yāṃ mā dhehi paramé vyòman ||10|| {1}</p>
<p class="ru">Будь к нам, о Индра, со (своими) благими Поддержками самым милостивым, Поднимаясь на третье небо неба, . Воспеваемый на питье сомы, Любящий место (жертвоприношения) - на благо!<br>Ведь у тебя, о Вишну, много героических сил.<br>Ты нас щедро одари разными домашними животными!<br>Помести меня в благополучие на высшем небе!</p>
<p class="en">Be thou most gracious unto us, Indra, with favourable aid,<br> Rising to heaven's third sphere, invoked with song to quaff the<br> Soma juice, loving thy home to make us blest. <br> Manifold are thy great deeds, thine, O Vishnu.</p>
<a id='av17.001.11'/><p class="stamp">avś_17.001.11. </p>
<p class="sa">त्व॒म् इन्द्रासि विश्वजि॒त् सर्ववि॒त् पुरुहूत॒स् त्व॒म् इन्द्र ।<br> त्व॒म् इन्द्रेमं॒ सुह॒वं स्तो॒मम् ए॒रयस्व स॒ नो मृड सुमतौ॒ ते स्याम त॒वे॒द् विष्णो बहूधा॒ वीर्या॑णि ।<br> त्वं॒ नः पृणीहि पशु॒भिर् विश्व॒रूपैः सुधा॒यां मा धेहि परमे॒ व्यो॑मन् ॥११॥</p>
<p class="hn">tvám indrāsi viśvajít sarvavít puruhūtás tvám indra |<br> tvám indremáṃ suhávaṃ stómam érayasva sá no mr̥ḍa sumatáu te syāma távéd viṣṇo bahūdhā́ vīryā̀ṇi |<br> tváṃ naḥ pr̥ṇīhi paśúbhir viśvárūpaiḥ sudhā́yāṃ mā dhehi paramé vyòman ||11||</p>
<p class="ru">Ты (ведь), Индра, всепобеждающий, всезнающий.<br>Тебя много призывают, о Индра.<br>Ты, о Индра, прими это удачное восхваление!<br>Пожалей нас! Да будем мы в милости у тебя!<br>Ведь у тебя, о Вишну, много героических сил.<br>Ты нас щедро одари разными домашними животными!<br>Помести меня в благополучие на высшем небе!</p>
<p class="en">Thou art the vanquisher of all, O Indra, omniscient Indra, and<br> invoked of many.<br> Indra, send forth this hymn that fitly lauds thee. Favour us<br> let thy gracious love attend us.<br> Manifold are thy great deeds, thine, O Vishnu.</p>
<a id='av17.001.12'/><p class="stamp">avś_17.001.12. </p>
<p class="sa">अ॒दब्धो दिवि॒ पृथिव्या॒म् उता॒सि न॒ त आपुर् महिमा॒नम् अन्त॒रिक्षे ।<br> अदब्धेन ब्र॒ह्मणा वावृधानः॒ स॒ त्वं॒ न इन्द्र दिवि॒ सं॒ छ॒र्म यछ त॒वे॒द् विष्णो बहूधा॒ वीर्या॑णि ।<br> त्वं॒ नः पृणीहि पशु॒भिर् विश्व॒रूपैः सुधा॒यां मा धेहि परमे॒ व्यो॑मन् ॥१२॥</p>
<p class="hn">ádabdho diví pr̥thivyā́m utā́si ná ta āpur mahimā́nam antárikṣe |<br> adabdhena bráhmaṇā vāvr̥dhānáḥ sá tváṃ na indra diví sáṃ chárma yacha távéd viṣṇo bahūdhā́ vīryā̀ṇi |<br> tváṃ naḥ pr̥ṇīhi paśúbhir viśvárūpaiḥ sudhā́yāṃ mā dhehi paramé vyòman ||12||</p>
<p class="ru">Невредимый на небе, таков же ты на земле.<br>Они не достигли твоего величия в воздушном пространстве.<br>Крепнущий от невредимого брахмана,<br>Находясь на небе, даруй нам защиту!<br>Ведь у тебя, о Вишну, много героических сил.<br>Ты нас щедро одари разными домашними животными!<br>Помести меня в благополучие на высшем небе!</p>
<p class="en">In heaven and on the earth thou art uninjured, none reach thy<br> greatness in the air's mid region.<br> Increasing by inviolate devotion as such in heaven grant us pro-<br> tection, Indra.<br> Manifold are thy great deeds, thine, O Vishnu.</p>
<a id='av17.001.13'/><p class="stamp">avś_17.001.13. </p>
<p class="sa">या॒ त इन्द्र तनू॒र् अप्सु॒ या॒ पृथिव्यां॒ या॒न्त॒र् अग्नौ॒ या॒ ते इन्द्र प॒वमाने स्वर्वि॒दि ।<br> य॒येन्द्र तन्वा॑ ऽन्त॒रिक्षं व्यापिथ॒ त॒या न इन्द्र तन्वा॑ श॒र्म य॒छ त॒वे॒द् विष्णो बहूधा॒ वीर्या॑णि ।<br> त्वं॒ नः पृणीहि पशु॒भिर् विश्व॒रूपैः सुधा॒यां मा धेहि परमे॒ व्यो॑मन् ॥१३॥</p>
<p class="hn">yā́ ta indra tanū́r apsú yā́ pr̥thivyā́ṃ yā́ntár agnáu yā́ te indra pávamāne svarvídi |<br> yáyendra tanvā̀ 'ntárikṣaṃ vyāpithá táyā na indra tanvā̀ śárma yácha távéd viṣṇo bahūdhā́ vīryā̀ṇi |<br> tváṃ naḥ pr̥ṇīhi paśúbhir viśvárūpaiḥ sudhā́yāṃ mā dhehi paramé vyòman ||13||</p>
<p class="ru">Какое у тебя, Индра, тело в водах, какое на земле,<br>Какое внутри огня, какое у тебя, Индра, в очищающемся,<br>захватывающем небо, Каким, Индра, телом ты прошел сквозь воздушное<br>пространство, Этим телом, Индра, даруй нам защиту! Ведь у тебя, о Вишну, много героических сил. Ты нас щедро одари разными домашними животными! Помести меня в благополучие на высшем небе!</p>
<p class="en">Grant us protection, Indra, with that body of thine that is on<br> earth, in fire, in waters,<br> That dwells within light-finding Pavamana, wherewith thou hast<br> pervaded air's mid region.<br> Manifold are thy great deeds, thine, O Vishnu.</p>
<a id='av17.001.14'/><p class="stamp">avś_17.001.14. </p>
<p class="sa">त्वा॒म् इन्द्र ब्र॒ह्मणा वर्ध॒यन्तः सत्त्रं॒ नि॒ षेदुर् ऋ॒षयो ना॒धमानास् त॒वे॒द् विष्णो बहूधा॒ वीर्या॑णि ।<br> त्वं॒ नः पृणीहि पशु॒भिर् विश्व॒रूपैः सुधा॒यां मा धेहि परमे॒ व्यो॑मन् ॥१४॥</p>
<p class="hn">tvā́m indra bráhmaṇā vardháyantaḥ sattráṃ ní ṣedur ŕ̥ṣayo nā́dhamānās távéd viṣṇo bahūdhā́ vīryā̀ṇi |<br> tváṃ naḥ pr̥ṇīhi paśúbhir viśvárūpaiḥ sudhā́yāṃ mā dhehi paramé vyòman ||14||</p>
<p class="ru">Усиливая тебя, Индра, молитвой,<br>Просящие о помощи риши уселись для праздника сомы. Ведь у тебя, о Вишну, много героических сил. Ты нас щедро одари разными домашними животными! Помести меня в благополучие на высшем небе!</p>
<p class="en">Indra, exalting thee with prayer, imploring, Rishis have sat them<br> down in holy Session.<br> Manifold are thy great deeds, thine, O Vishnu,</p>
<a id='av17.001.15'/><p class="stamp">avś_17.001.15. </p>
<p class="sa">त्वं॒ तृतं॒ त्वं॒ प॒र्य् एष्य् उ॒त्सं सह॒स्रधारं विद॒थं स्वर्वि॒दं त॒वे॒द् विष्णो बहूधा॒ वीर्या॑णि ।<br> त्वं॒ नः पृणीहि पशु॒भिर् विश्व॒रूपैः सुधा॒यां मा धेहि परमे॒ व्यो॑मन् ॥१५॥</p>
<p class="hn">tváṃ tr̥táṃ tváṃ páry eṣy útsaṃ sahásradhāraṃ vidáthaṃ svarvídaṃ távéd viṣṇo bahūdhā́ vīryā̀ṇi |<br> tváṃ naḥ pr̥ṇīhi paśúbhir viśvárūpaiḥ sudhā́yāṃ mā dhehi paramé vyòman ||15||</p>
<p class="ru">Ты идешь вокруг трита (?), ты - вокруг источника<br>С тысячей потоков, места жертвенных раздач,<br>овладевающего небом. Ведь у тебя, о Вишну, много героических сил.<br>Ты нас щедро одари разными домашними животными! Помести меня в благополучие на высшем небе!</p>
<p class="en">Round Trita, round the spring with thousand currents thou<br> goest, round the light-finding assembly.<br> Manifold are thy great deeds, thine, O Vishnu.</p>
<a id='av17.001.16'/><p class="stamp">avś_17.001.16. </p>
<p class="sa">त्वं॒ रक्षसे प्रदि॒शश् च॒तस्रस् त्वं॒ शोचि॒षा न॒भसी वि॒ भासि ।<br> त्व॒म् इमा॒ वि॒श्वा भु॒वना॒नु तिष्ठस ऋत॒स्य प॒न्थाम् अ॒न्व् एषि विद्वां॒स् त॒वे॒द् विष्णो बहूधा॒ वीर्या॑णि ।<br> त्वं॒ नः पृणीहि पशु॒भिर् विश्व॒रूपैः सुधा॒यां मा धेहि परमे॒ व्यो॑मन् ॥१६॥</p>
<p class="hn">tváṃ rakṣase pradíśaś cátasras tváṃ śocíṣā nábhasī ví bhāsi |<br> tvám imā́ víśvā bhúvanā́nu tiṣṭhasa r̥tásya pánthām ánv eṣi vidvā́ṃs távéd viṣṇo bahūdhā́ vīryā̀ṇi |<br> tváṃ naḥ pr̥ṇīhi paśúbhir viśvárūpaiḥ sudhā́yāṃ mā dhehi paramé vyòman ||16||</p>
<p class="ru">Ты защищаешь четыре стороны света.<br>(Своим) пламенем ты ярко пылаешь сквозь Небо и Землю,<br>Ты сопровождаешь все эти существа.<br>Знающий, ты следуешь путем закона.<br>Ведь у тебя, о Вишну, много героических сил.<br>Ты нас щедро одари разными домашними животными!<br>Помести меня в благополучие на высшем небе!</p>
<p class="en">Thou guardest well the four celestial regions, pervading heaven,<br> and earth with light and splendour.<br> Thou givest help to all these living creatures, and, knowing,.<br> followest the path of Order.<br> Manifold are thy great deed, thine, O Vishnu.</p>
<a id='av17.001.17'/><p class="stamp">avś_17.001.17. </p>
<p class="sa">पञ्च॒भिः प॒राङ् तपस्य् ए॒कयार्वा॒ङ् अ॒शस्तिम् एषि सुदि॒ने बा॒धमानस् त॒वे॒द् विष्णो बहूधा॒ वीर्या॑णि ।<br> त्वं॒ नः पृणीहि पशु॒भिर् विश्व॒रूपैः सुधा॒यां मा धेहि परमे॒ व्यो॑मन् ॥१७॥</p>
<p class="hn">pañcábhiḥ párāṅ tapasy ékayārvā́ṅ áśastim eṣi sudíne bā́dhamānas távéd viṣṇo bahūdhā́ vīryā̀ṇi |<br> tváṃ naḥ pr̥ṇīhi paśúbhir viśvárūpaiḥ sudhā́yāṃ mā dhehi paramé vyòman ||17||</p>
<p class="ru">Обращенный вверх, ты опаляешь пятью (лучами).<br>Обращенный к нам, ты идешь,<br>оттесняя ненависть в ясный день.<br>Ведь у тебя, о Вишну, много героических сил.<br>Ты нас щедро одари разными домашними животными!<br>Помести меня в благополучие на высшем небе!</p>
<p class="en">With five thou sendest heat: with one removing the curse thou<br> comest in bright sunshine hither.<br> Manifold are thy great deeds, thine, O Vishnu.</p>
<a id='av17.001.18'/><p class="stamp">avś_17.001.18. </p>
<p class="sa">त्व॒म् इ॒न्द्रस् त्व॒म् महेन्द्र॒स् त्वं॒ लोक॒स् त्वं॒ प्रजा॒पतिः ।<br> तु॒भ्यं यज्ञो॒ वि॒ तायते तु॒भ्यं जुह्वति जु॒ह्वतस् त॒वे॒द् विष्णो बहूधा॒ वीर्या॑णि ।<br> त्वं॒ नः पृणीहि पशु॒भिर् विश्व॒रूपैः सुधा॒यां मा धेहि परमे॒ व्यो॑मन् ॥१८॥</p>
<p class="hn">tvám índras tvám mahendrás tváṃ lokás tváṃ prajā́patiḥ |<br> túbhyaṃ yajñó ví tāyate túbhyaṃ juhvati júhvatas távéd viṣṇo bahūdhā́ vīryā̀ṇi |<br> tváṃ naḥ pr̥ṇīhi paśúbhir viśvárūpaiḥ sudhā́yāṃ mā dhehi paramé vyòman ||18||</p>
<p class="ru">Ты - Индра, ты - великий Индра,<br>Ты - (весь) мир, ты - Праджапати.<br>К тебе притягивается жертва.<br>Тебе жертвуют совершаемое возлияние.<br>Ведь у тебя, о Вишну, много героических сил.<br>Ты нас щедро одари разными домашними животными!<br>Помести меня в благополучие на высшем небе!</p>
<p class="en">Indra art thou, Mahendra thou, thou art the world, the Lord of<br> Life.<br> To thee is sacrifice performed: worshippers offer gifts to thee.<br> Manifold are thy great deeds, thine, O Vishnu.</p>
<a id='av17.001.19'/><p class="stamp">avś_17.001.19. </p>
<p class="sa">अ॒सति स॒त् प्र॒तिष्ठितं सति॒ भूतं॒ प्र॒तिष्ठितम् ।<br> भूत॒म् ह भ॒व्य आ॒हितं भ॒व्यं भूते॒ प्र॒तिष्ठितं त॒वे॒द् विष्णो बहूधा॒ वीर्या॑णि ।<br> त्वं॒ नः पृणीहि पशु॒भिर् विश्व॒रूपैः सुधा॒यां मा धेहि परमे॒ व्यो॑मन् ॥१९॥</p>
<p class="hn">ásati sát prátiṣṭhitaṃ satí bhūtáṃ prátiṣṭhitam |<br> bhūtám ha bhávya ā́hitaṃ bhávyaṃ bhūté prátiṣṭhitaṃ távéd viṣṇo bahūdhā́ vīryā̀ṇi |<br> tváṃ naḥ pr̥ṇīhi paśúbhir viśvárūpaiḥ sudhā́yāṃ mā dhehi paramé vyòman ||19||</p>
<p class="ru">На несуществующем основано существующее.<br>На существующем основано то, что было.<br>А то, что было, вложено в то, что будет.<br>То, что будет, основано на том, что было.<br>Ведь у тебя, о Вишну, много героических сил.<br>Ты нас щедро одари разными домашними животными!<br>Помести меня в благополучие на высшем небе!</p>
<p class="en">What is based on what is not: the present lies on that which is..<br> Present on future is imposed and future on the present based.<br> Manifold are thy great deeds, thine, O Vishnu.<br> Sate us with cattle of all varied colour. Set me in happiness, in<br> loftiest heaven.</p>
<a id='av17.001.20'/><p class="stamp">avś_17.001.20. </p>
<p class="sa">शुक्रो॒ ऽसि भ्राजो॒ ऽसि ।<br> स॒ य॒था त्वं॒ भ्रा॒जता भ्राजो॒ ऽस्य् एवा॒हं॒ भ्रा॒जता भ्राज्यासम् ॥२०॥ {२}</p>
<p class="hn">śukró 'si bhrājó 'si |<br> sá yáthā tváṃ bhrā́jatā bhrājó 'sy evā́háṃ bhrā́jatā bhrājyāsam ||20|| {2}</p>
<p class="ru">Ты - блистающий, ты - сверкающий. Подобно тому как ты блистаешь блистающим, Я хочу блистать блистающим!</p>
<p class="en">Bright art thou, and refulgent: as thou shinest with splendour<br> so I fain would shine with splendour.</p>
<a id='av17.001.21'/><p class="stamp">avś_17.001.21. </p>
<p class="sa">रु॒चिर् असि रोचो॒ ऽसि ।<br> स॒ य॒था त्वं॒ रु॒च्या रोचो॒ ऽस्य् एवा॒हं॒ पशु॒भिश् च ब्राह्मणवर्चसे॒न च रुचिषीय ॥२१॥</p>
<p class="hn">rúcir asi rocó 'si |<br> sá yáthā tváṃ rúcyā rocó 'sy evā́háṃ paśúbhiś ca brāhmaṇavarcaséna ca ruciṣīya ||21||</p>
<p class="ru">Ты - свет, ты светящийся. Подобно тому как ты светишь светом,<br>Я хочу светить благодаря домашним животным<br>и великолепию брахмана!</p>
<p class="en">Lustre art thou, illuming: as thou glowest with lustre so I too<br> would shine with cattle, with all the lustre of a Brāhman's<br> station.</p>
<a id='av17.001.22'/><p class="stamp">avś_17.001.22. </p>
<p class="sa">उद्यते॒ न॒म उदायते॒ न॒म उ॒दिताय न॒मः ।<br> विरा॒जे न॒मः स्वरा॒जे न॒मः सम्रा॒जे न॒मः ॥२२॥</p>
<p class="hn">udyaté náma udāyaté náma úditāya námaḥ |<br> virā́je námaḥ svarā́je námaḥ samrā́je námaḥ ||22||</p>
<p class="ru">Восходящему поклон, поднимающемуся<br>Поклон, взошедшему поклон.<br>Правящему поклон, самостоятельно правящему Поклон, правящему всем поклон!</p>
<p class="en">Glory to him when rising, when ascending! Glory to him when<br> he hath reached the zenith!<br> To him far-shining, him the self-refulgent, to him the Sovran<br> Lord and King be glory!</p>
<a id='av17.001.23'/><p class="stamp">avś_17.001.23. </p>
<p class="sa">अस्तंयते॒ न॒मो ऽस्तमेष्यते॒ न॒मो ऽस्तमिताय न॒मः ।<br> विरा॒जे न॒मः स्वरा॒जे न॒मः सम्रा॒जे न॒मः ॥२३॥</p>
<p class="hn">astaṃyaté námo 'stameṣyaté námo 'stamitāya námaḥ |<br> virā́je námaḥ svarā́je námaḥ samrā́je námaḥ ||23||</p>
<p class="ru">Заходящему поклон, собирающемуся зайти<br>Поклон, зашедшему поклон.<br>Правящему поклон, самостоятельно правящему Поклон, правящему всем поклон!</p>
<p class="en">Worship to him when he is turning westward, to him when set-<br> ting, and when set be worship!<br> To him far-shining, him the self-refulgent, to him the Sovran<br> Lord and King be glory!</p>
<a id='av17.001.24'/><p class="stamp">avś_17.001.24. </p>
<p class="sa">उ॒द् अगाद् अय॒म् आदित्यो॒ वि॒श्वेन त॒पसा सह॒ ।<br> सप॒त्नान् म॒ह्यं रन्ध॒यन् मा॒ चाहं॒ द्विषते॒ रधं त॒वे॒द् विष्णो बहूधा॒ वीर्या॑णि ।<br> त्वं॒ नः पृणीहि पशु॒भिर् विश्व॒रूपैः सुधा॒यां मा धेहि परमे॒ व्यो॑मन् ॥२४॥</p>
<p class="hn">úd agād ayám ādityó víśvena tápasā sahá |<br> sapátnān máhyaṃ randháyan mā́ cāháṃ dviṣaté radhaṃ távéd viṣṇo bahūdhā́ vīryā̀ṇi |<br> tváṃ naḥ pr̥ṇīhi paśúbhir viśvárūpaiḥ sudhā́yāṃ mā dhehi paramé vyòman ||24||</p>
<p class="ru">Поднялся этот Адитья<br>Вместе со всем (своим) жаром,<br>Отдавая мне во власть соперников,<br>Да не попаду я во власть к ненавистнику!<br>Ведь у тебя, о Вишну, много героических сил.<br>Ты нас щедро одари разными домашними животными!<br>Помести меня в благополучие на высшем небе!</p>
<p class="en">With all his fiery fervour this Āditya hath gone up on high,<br> Giving my foes into my hand. Let me not by my foeman's prey.<br> Manifold are thy great deeds, thine, O Vishnu.<br> Sate us with cattle of all varied colours. Set me in happiness, in<br> loftiest heaven.</p>
<a id='av17.001.25'/><p class="stamp">avś_17.001.25. </p>
<p class="sa">आ॒दित्य ना॒वम् आ॒रुक्षः शता॒रित्रां स्वस्त॒ये ।<br> अ॒हर् मा॒त्य् अपीपरो रा॒त्रिं सत्रा॒ति पारय ॥२५॥</p>
<p class="hn">ā́ditya nā́vam ā́rukṣaḥ śatā́ritrāṃ svastáye |<br> áhar mā́ty apīparo rā́triṃ satrā́ti pāraya ||25||</p>
<p class="ru">О Адитья, ты поднялся на ладью<br>С сотней весел - на счастье.<br>Ты меня переправил через день - Переправь (меня) также через ночь!</p>
<p class="en">Thou for our weal, Āditya, hast mounted thy ship with hundred<br> oars.<br> Thou hast transported me to day: so bear me evermore to<br> night.</p>
<a id='av17.001.26'/><p class="stamp">avś_17.001.26. </p>
<p class="sa">सूर्य नावम् आरुक्षः शता॒रित्रां स्वस्त॒ये ।<br> रा॒त्रिं मा॒त्य् अपीपरो॒ ऽहः सत्रा॒ति पारय ॥२६॥</p>
<p class="hn">sūrya nāvam ārukṣaḥ śatā́ritrāṃ svastáye |<br> rā́triṃ mā́ty apīparó 'haḥ satrā́ti pāraya ||26||</p>
<p class="ru">О Сурья, ты поднялся на ладью<br>С сотней весел - на счастье.<br>Ты меня переправил через ночь - Переправь меня также через день!</p>
<p class="en">Thou for our weal, O Sūrya, hast mounted thy ship with hundred<br> oars.<br> Thou hast transported me to night: so bear me evermore to<br> day.</p>
<a id='av17.001.27'/><p class="stamp">avś_17.001.27. </p>
<p class="sa">प्रजा॒पतेर् आ॒वृतो ब्र॒ह्मणा व॒र्मणाहं॒ कश्य॒पस्य ज्यो॒तिषा व॒र्चसा च ।<br> जर॒दष्टिः कृत॒वीर्यो वि॒हायाः सह॒स्रायुः सु॒कृतश् चरेयम् ॥२७॥</p>
<p class="hn">prajā́pater ā́vr̥to bráhmaṇā vármaṇāháṃ kaśyápasya jyótiṣā várcasā ca |<br> jarádaṣṭiḥ kr̥távīryo víhāyāḥ sahásrāyuḥ súkr̥taś careyam ||27||</p>
<p class="ru">Я окружен молитвой Праджапати как щитом<br>И светом и великолепием Кашьяпы.<br>Достигший старости, сохранивший мужество, могучий, Пусть брожу я вокруг с тысячей жизней, творя добро!</p>
<p class="en">Encompassed by Prajāpati's devotion as shield, with Kasyapa's<br> bright light and splendour,<br> Reaching old age, may I made strong and mighty live through a<br> thousand years with happy fortune.</p>
<a id='av17.001.28'/><p class="stamp">avś_17.001.28. </p>
<p class="sa">प॒रिवृतो ब्र॒ह्मणा व॒र्मणाह॒म् कश्य॒पस्य ज्यो॒तिषा व॒र्चसा च ।<br> मा॒ मा प्रा॒पन्न् इ॒षवो दै॒व्या या॒ मा॒ मा॒नुषीर् अ॒वसृष्टाः वधा॒य ॥२८॥</p>
<p class="hn">párivr̥to bráhmaṇā vármaṇāhám kaśyápasya jyótiṣā várcasā ca |<br> mā́ mā prā́pann íṣavo dáivyā yā́ mā́ mā́nuṣīr ávasr̥ṣṭāḥ vadhā́ya ||28||</p>
<p class="ru">Я окружен молитвой Праджапати, как щитом,<br>И светом и великолепием Кашьяпы.<br>Пусть не достигнут меня божественные стрелы,<br>(А также те), которые выпущены людьми, чтобы убить!</p>
<p class="en">Compassed am I with prayer, my shield and armour; compassed<br> with Kasyapa's bright light and splendour.<br> Let not shafts reach me shot from heaven against me, nor those<br> sent forth by men for my destruction.</p>
<a id='av17.001.29'/><p class="stamp">avś_17.001.29. </p>
<p class="sa">ऋते॒न गुप्त॒ ऋतु॒भिश् च स॒र्वैर् भूते॒न गुप्तो॒ भ॒व्येन चाह॒म् ।<br> मा॒ मा प्रा॒पत् पाप्मा॒ मो॒त॒ मृत्यु॒र् अन्त॒र् दधे ऽहं॒ सलिले॒न वाचः॒ ॥२९॥</p>
<p class="hn">r̥téna guptá r̥túbhiś ca sárvair bhūténa guptó bhávyena cāhám |<br> mā́ mā prā́pat pāpmā́ mótá mr̥tyúr antár dadhe 'háṃ saliléna vācáḥ ||29||</p>
<p class="ru">(Я) защищен космическим законом и всеми временами года,<br>Я защищен тем, что есть и что будет.<br>Пусть ни зло, ни смерть меня не достигнут! От них я ограждаюсь морем речи.</p>
<p class="en">Guarded am I by Order and the Seasons, protected by the past<br> and by the future.<br> Let not distress, yea, let not Death come nigh me: with water<br> of my speech have I o'erwhelmed them.</p>
<a id='av17.001.30'/><p class="stamp">avś_17.001.30. </p>
<p class="sa">अग्नि॒र् मा गोप्ता॒ प॒रि पातु विश्व॒तः उद्य॒न्त् सू॒र्यो नुदतां मृत्युपाशा॒न् ।<br> व्युछ॒न्तीर् उष॒सः प॒र्वता ध्रुवाः॒ सह॒स्रं प्राणा॒ म॒य्य् आ॒ यतन्ताम् ॥३०॥ {३}</p>
<p class="hn">agnír mā goptā́ pári pātu viśvátaḥ udyánt sū́ryo nudatāṃ mr̥tyupāśā́n |<br> vyuchántīr uṣásaḥ párvatā dhruvā́ḥ sahásraṃ prāṇā́ máyy ā́ yatantām ||30|| {3}</p>
<p class="ru">Агни, охраняющий меня, пусть охранит со всех сторон!<br>Восходящее солнце пусть оттолкнет петли смерти!<br>Зажигающиеся зори, крепкие горы -<br>Да останется у меня тысяча дыханий!</p>
<p class="en">On every side let Agni guard and keep me; the rising Sun drive<br> off the snares of Mrityu! <br> Let brightly flushing Mornings, firm-set mountains, and lives a<br> thousand be with me united.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

