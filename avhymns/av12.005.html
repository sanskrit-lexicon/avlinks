<!DOCTYPE html>
<html>
<head>
<meta charset="UTF-8">
<title>av12.005</title>
<link rel="stylesheet" type="text/css" href="avhymns.css">
</head>
<body>
<a id='av12.005.01'/><p class="stamp">avś_12.005.01. </p>
<p class="sa">श्र॒मेण त॒पसा सृष्टा॒ ब्र॒ह्मणा वित्ता॒ र्ते॒ श्रिता॒ ॥१॥</p>
<p class="hn">śrámeṇa tápasā sr̥ṣṭā́ bráhmaṇā vittā́ rté śritā́ ||1||</p>
<p class="ru">Парьяя 1Созданная жертвенным трудом, покаянием, найденная брáхманом, опирающаяся на (космический) закон.</p>
<p class="en">Created by toil and holy fervour, found by devotion, resting in<br> right;</p>
<a id='av12.005.02'/><p class="stamp">avś_12.005.02. </p>
<p class="sa">सत्ये॒ना॒वृता श्रिया॒ प्रा॒वृता य॒शसा प॒रीवृता ॥२॥</p>
<p class="hn">satyénā́vr̥tā śriyā́ prā́vr̥tā yáśasā párīvr̥tā ||2||</p>
<p class="ru">Покрытая истиной, сокрытая красотой, укрытая славой.</p>
<p class="en">Invested with truth, surrounded with honour, compassed about<br> with glory;</p>
<a id='av12.005.03'/><p class="stamp">avś_12.005.03. </p>
<p class="sa">स्वध॒या प॒रिहिता श्रद्ध॒या प॒र्यूढा दीक्ष॒या गुप्ता॒ यज्ञे॒ प्र॒तिष्ठिता लोको॒ निध॒नम् ॥३॥</p>
<p class="hn">svadháyā párihitā śraddháyā páryūḍhā dīkṣáyā guptā́ yajñé prátiṣṭhitā lokó nidhánam ||3||</p>
<p class="ru">Распределенная с помощью свадха, окруженная верой, защищенная посвящением, укоренившаяся в жертве, мир — (ее) местопребывание.</p>
<p class="en">Girt round with inherent power, fortified with faith, protected,<br> by consecration, installed at sacrifice, the world her resting-<br> place;</p>
<a id='av12.005.04'/><p class="stamp">avś_12.005.04. </p>
<p class="sa">ब्र॒ह्म पदवायं॒ ब्राह्मणो॒ ऽधिपतिः ॥४॥</p>
<p class="hn">bráhma padavāyáṃ brāhmaṇó 'dhipatiḥ ||4||</p>
<p class="ru">Брáхман — (ее) предводитель, брáхман — (ее) повелитель.</p>
<p class="en">Brahma her guide, the Brāhman her lord and ruler;</p>
<a id='av12.005.05'/><p class="stamp">avś_12.005.05. </p>
<p class="sa">ता॒म् आद॒दानस्य ब्रह्मगवीं॒ जिनतो॒ ब्राह्मणं॒ क्षत्रि॒यस्य ॥५॥</p>
<p class="hn">tā́m ādádānasya brahmagavī́ṃ jinató brāhmaṇáṃ kṣatríyasya ||5||</p>
<p class="ru">У кшатрия, забирающего себе эту брахманскую корову, приносящую вред брахману,</p>
<p class="en">Of the Kshatriya who taketh to himself this Brāhman's cow and<br> oppresseth the Brāhman.</p>
<a id='av12.005.06'/><p class="stamp">avś_12.005.06. </p>
<p class="sa">अ॒प क्रामति सूनृ॒ता वीर्यं॑ पु॒न्या लक्ष्मीः॒ ॥६॥ {२४}</p>
<p class="hn">ápa krāmati sūnŕ̥tā vīryàṃ púnyā lakṣmī́ḥ ||6|| {24}</p>
<p class="ru">Уходит радость, мужество, предстоящее счастье.</p>
<p class="en">The glory, the heroism, and the favouring fortune depart.</p>
<a id='av12.005.07'/><p class="stamp">avś_12.005.07. </p>
<p class="sa">ओ॒जश् च ते॒जश् च स॒हश् च ब॒लं च वा॒क् चेन्द्रियं॒ च श्री॒श् च ध॒र्मश् च ॥७॥</p>
<p class="hn">ójaś ca téjaś ca sáhaś ca bálaṃ ca vā́k cendriyáṃ ca śrī́ś ca dhármaś ca ||7||</p>
<p class="ru">Парьяя 2И могущество, и блеск, и энергия, и сила, и речь, и чувство, и счастье, и долг,</p>
<p class="en">The energy and vigour, the power and might the speech and<br> mental strength, the glory and duty;</p>
<a id='av12.005.08'/><p class="stamp">avś_12.005.08. </p>
<p class="sa">ब्र॒ह्म च क्षत्रं॒ च राष्ट्रं॒ च वि॒शश् च त्वि॒षिश् च य॒शश् च व॒र्चश् च द्र॒विणं च ॥८॥</p>
<p class="hn">bráhma ca kṣatráṃ ca rāṣṭráṃ ca víśaś ca tvíṣiś ca yáśaś ca várcaś ca dráviṇaṃ ca ||8||</p>
<p class="ru">И брáхман, и власть, и царство, и подданные, и стремительность, и слава, и сила жизни, и имущество,</p>
<p class="en">Devotion and princely sway, kingship and people, brilliance and<br> honour, and splendour and wealth;</p>
<a id='av12.005.09'/><p class="stamp">avś_12.005.09. </p>
<p class="sa">आ॒युश् च रूपं॒ च ना॒म च कीर्ति॒श् च प्राण॒श् चापान॒श् च च॒क्षुश् च श्रो॒त्रं च ॥९॥</p>
<p class="hn">ā́yuś ca rūpáṃ ca nā́ma ca kīrtíś ca prāṇáś cāpānáś ca cákṣuś ca śrótraṃ ca ||9||</p>
<p class="ru">И срок жизни, и форма, и имя, и почет, и вдох, и выдох, и зрение, и слух,</p>
<p class="en">Long life and goodly form, and name and fame, inbreathing and<br> expiration, and sight, and hearing;</p>
<a id='av12.005.10'/><p class="stamp">avś_12.005.10. </p>
<p class="sa">प॒यश् च र॒सश् चा॒न्नं चान्ना॒द्यं च र्तं॒ च सत्यं॒ चेष्टं॒ च पूर्तं॒ च प्रजा॒ च पश॒वश् च ॥१०॥</p>
<p class="hn">páyaś ca rásaś cā́nnaṃ cānnā́dyaṃ ca rtáṃ ca satyáṃ ceṣṭáṃ ca pūrtáṃ ca prajā́ ca paśávaś ca ||10||</p>
<p class="ru">И молоко, и сок, и еда, и питание, и (космический) закон, и истина, и жертва, и вознаграждение, и потомство, и домашний скот —</p>
<p class="en">Milk and flavour, and food and nourishment, and right and<br> truth, and action and fulfilment, and children and cattle;</p>
<a id='av12.005.11'/><p class="stamp">avś_12.005.11. </p>
<p class="sa">ता॒नि स॒र्वाण्य् अ॒प क्रामन्ति ब्रह्मगवी॒म् आद॒दानस्य जिनतो॒ ब्राह्मणं॒ क्षत्रि॒यस्य ॥११॥ {२५}</p>
<p class="hn">tā́ni sárvāṇy ápa krāmanti brahmagavī́m ādádānasya jinató brāhmaṇáṃ kṣatríyasya ||11|| {25}</p>
<p class="ru">Все это уходит у кшатрия, забирающего себе брахманскую корову, приносящую вред брахману.</p>
<p class="en">All these blessings of a Kshatriya depart from him when he<br> oppresseth the Brāhman and taketh to himself the hhman's<br> cow.</p>
<a id='av12.005.12'/><p class="stamp">avś_12.005.12. </p>
<p class="sa">सै॒षा॒ भीमा॒ ब्रह्मगव्य् अ॑घ॒विषा साक्षा॒त् कृत्या॒ कू॒ल्बजम् आ॒वृता ॥१२॥</p>
<p class="hn">sáiṣā́ bhīmā́ brahmagavy àgháviṣā sākṣā́t kr̥tyā́ kū́lbajam ā́vr̥tā ||12||</p>
<p class="ru">Парьяя 3Эта самая брахманская корова страшна, наделена опасным ядом, воплощенное колдовство, покрыта кулбаджа.</p>
<p class="en">Terrible is she this Brāhman's cow, and fearfully venomous,<br> visibly witchcraft.</p>
<a id='av12.005.13'/><p class="stamp">avś_12.005.13. </p>
<p class="sa">स॒र्वाण्य् अस्यां घोरा॒णि स॒र्वे च मृत्य॒वः ॥१३॥</p>
<p class="hn">sárvāṇy asyāṃ ghorā́ṇi sárve ca mr̥tyávaḥ ||13||</p>
<p class="ru">В ней все ужасы и все смерти.</p>
<p class="en">In her are all horrors and all death.</p>
<a id='av12.005.14'/><p class="stamp">avś_12.005.14. </p>
<p class="sa">स॒र्वाण्य् अस्यां क्रूरा॒णि स॒र्वे पुरुषवधाः॒ ॥१४॥</p>
<p class="hn">sárvāṇy asyāṃ krūrā́ṇi sárve puruṣavadhā́ḥ ||14||</p>
<p class="ru">В ней все жестокости и все убийцы людей.</p>
<p class="en">In her are all dreadful, deeds, all slaughters of mankind.</p>
<a id='av12.005.15'/><p class="stamp">avś_12.005.15. </p>
<p class="sa">सा॒ ब्रह्मज्यं॒ देवपीयुं॒ ब्रह्मगव्य् आ॑दीय॒माना मृत्योः॒ प॒द्वीष आ॒ द्यति ॥१५॥</p>
<p class="hn">sā́ brahmajyáṃ devapīyúṃ brahmagavy ā̀dīyámānā mr̥tyóḥ pádvīṣa ā́ dyati ||15||</p>
<p class="ru">Эта брахманская корова, когда ее оставляют себе, заковывает в ножные оковы приносящего вред брахману, хулящего богов.</p>
<p class="en">This, the Brāhman's cow, being appropriated, holdeth bound in<br> the fetter of Death the oppressor of the Brāhman, the blas-<br> phemer of the Gods.</p>
<a id='av12.005.16'/><p class="stamp">avś_12.005.16. </p>
<p class="sa">मेनिः॒ शत॒वधा हि॒ सा॒ ब्रह्मज्य॒स्य क्षि॒तिर् हि॒ सा॒ ॥१६॥</p>
<p class="hn">meníḥ śatávadhā hí sā́ brahmajyásya kṣítir hí sā́ ||16||</p>
<p class="ru">Ведь она сила возмездия, убивающая сотни (людей); ведь она уничтожение того, кто приносит вред брахману.</p>
<p class="en">A hundred-killing bolt is she: she slays the Brāhman's injurer.</p>
<a id='av12.005.17'/><p class="stamp">avś_12.005.17. </p>
<p class="sa">त॒स्माद् वै॒ ब्राह्मणा॒नां गौ॒र् दुराध॒र्षा विजानता॒ ॥१७॥</p>
<p class="hn">tásmād vái brāhmaṇā́nāṃ gáur durādhárṣā vijānatā́ ||17||</p>
<p class="ru">Именно поэтому против коровы брахманов трудно замышлять тому, кто разбирается (в этом).</p>
<p class="en">Therefore the Brāhmans' cow is held inviolable by the wise.</p>
<a id='av12.005.18'/><p class="stamp">avś_12.005.18. </p>
<p class="sa">व॒ज्रो धा॒वन्ती वैश्वानर॒ उ॒द्वीता ॥१८॥</p>
<p class="hn">vájro dhā́vantī vaiśvānará údvītā ||18||</p>
<p class="ru">(Она) — ваджра, когда бежит; Вайшванара, когда ее выгнали.</p>
<p class="en">Running she is a thunderbolt, when driven away she is Vaisvā-<br> nara;</p>
<a id='av12.005.19'/><p class="stamp">avś_12.005.19. </p>
<p class="sa">हेतिः॒ शफा॒न् उत्खिद॒न्ती महादेवो॑ ऽपे॒क्षमाणा ॥१९॥</p>
<p class="hn">hetíḥ śaphā́n utkhidántī mahādevò 'pékṣamāṇā ||19||</p>
<p class="ru">Метательный снаряд, когда замахивается копытами; великий бог, когда отводит взгляд.</p>
<p class="en">An arrow when she draweth up her hooves, and Mahādeva when<br> she looketh around;</p>
<a id='av12.005.20'/><p class="stamp">avś_12.005.20. </p>
<p class="sa">क्षुर॒पविर् ई॒क्षमाणा वा॒श्यमानाभि॒ स्फूर्जति ॥२०॥</p>
<p class="hn">kṣurápavir ī́kṣamāṇā vā́śyamānābhí sphūrjati ||20||</p>
<p class="ru">Остро режущая (?), когда она глядит; она ревет на (человека), когда она мычит.</p>
<p class="en">Sharp as a razor when she beholdeth, she thundereth when she<br> belloweth.</p>
<a id='av12.005.21'/><p class="stamp">avś_12.005.21. </p>
<p class="sa">मृत्यु॒र् हिङ्कृण्वत्य् उ॑ग्रो॒ देवः॒ पु॒छं पर्य॒स्यन्ती ॥२१॥</p>
<p class="hn">mr̥tyúr hiṅkr̥ṇvaty ùgró deváḥ púchaṃ paryásyantī ||21||</p>
<p class="ru">Смерть, когда издает (звук) «Хин!»; грозный бог, когда машет хвостом.</p>
<p class="en">Death is she when she loweth, and a fierce God when she whis-<br> keth her tail;</p>
<a id='av12.005.22'/><p class="stamp">avś_12.005.22. </p>
<p class="sa">सर्वज्यानिः॒ क॒र्णौ वरीवर्ज॒यन्ती राजयक्ष्मो॒ मे॒हन्ती ॥२२॥</p>
<p class="hn">sarvajyāníḥ kárṇau varīvarjáyantī rājayakṣmó méhantī ||22||</p>
<p class="ru">Полное разорение, когда она усиленно шевелит ушами; раджаякшма, когда мочится.</p>
<p class="en">Utter destruction when she moveth her ears this way and that,<br> Consumption when she droppeth water;</p>
<a id='av12.005.23'/><p class="stamp">avś_12.005.23. </p>
<p class="sa">मेनि॒र् दुह्य॒माना शीर्षक्ति॒र् दुग्धा॒ ॥२३॥</p>
<p class="hn">menír duhyámānā śīrṣaktír dugdhā́ ||23||</p>
<p class="ru">Сила возмездия, когда ее доят; головная боль, когда подоили.</p>
<p class="en">A missile when milking, pain in the head when milked;</p>
<a id='av12.005.24'/><p class="stamp">avś_12.005.24. </p>
<p class="sa">सेदि॒र् उपति॒ष्ठन्ती मिथोयोधः॒ प॒रामृष्टा ॥२४॥</p>
<p class="hn">sedír upatíṣṭhantī mithoyodháḥ párāmr̥ṣṭā ||24||</p>
<p class="ru">Упадок, когда она приближается; борьба друг с другом, когда ее вытерли.</p>
<p class="en">The taking away of strength when she approacheth, a hand-to-<br> hand fighter when roughly touched;</p>
<a id='av12.005.25'/><p class="stamp">avś_12.005.25. </p>
<p class="sa">शरव्या॑ मु॒खे ऽपिनह्य॒मान ऋ॒तिर् हन्य॒माना ॥२५॥</p>
<p class="hn">śaravyā̀ múkhe 'pinahyámāna ŕ̥tir hanyámānā ||25||</p>
<p class="ru">Выстрел стрелой, когда (ей) завязывают морду; нападение, когда ее убивают.</p>
<p class="en">Wounding like an arrow when she is fastened by her mouth,<br> contention when she is beaten;</p>
<a id='av12.005.26'/><p class="stamp">avś_12.005.26. </p>
<p class="sa">अघ॒विषा निप॒तन्ती त॒मो नि॒पतिता ॥२६॥</p>
<p class="hn">agháviṣā nipátantī támo nípatitā ||26||</p>
<p class="ru">Опасный яд, когда она падает; мрак, когда она упала.</p>
<p class="en">Fearfully venomous when falling, darkness when she hath fallen<br> down.</p>
<a id='av12.005.27'/><p class="stamp">avś_12.005.27. </p>
<p class="sa">अनुग॒छन्ती प्राणा॒न् उ॒प दासयति ब्रह्मगवी॒ ब्रह्मज्य॒स्य ॥२७॥ {२६}</p>
<p class="hn">anugáchantī prāṇā́n úpa dāsayati brahmagavī́ brahmajyásya ||27|| {26}</p>
<p class="ru">Идя вслед за ним, брахманская корова исчерпывает дыхание того, кто приносит вред брахману.</p>
<p class="en">Following him, the Brāhman's cow extinguisheth the vital breath<br> of the injurer of the Brāhman.</p>
<a id='av12.005.28'/><p class="stamp">avś_12.005.28. </p>
<p class="sa">वै॒रं विकृत्य॒माना पौ॒त्राद्यं विभाज्य॒माना ॥२८॥</p>
<p class="hn">váiraṃ vikr̥tyámānā páutrādyaṃ vibhājyámānā ||28||</p>
<p class="ru">Парьяя 4(Она) враждебность, когда ее режут; пожирание детей, когда ее разделывают.</p>
<p class="en">Hostility when being cut to pieces, woe to children when the<br> portions are distributed,</p>
<a id='av12.005.29'/><p class="stamp">avś_12.005.29. </p>
<p class="sa">देवहेति॒र् ह्रिय॒माणा व्यृ॑द्धि॒र् हृता॒ ॥२९॥</p>
<p class="hn">devahetír hriyámāṇā vyr̥̀ddhír hr̥tā́ ||29||</p>
<p class="ru">Метательный снаряд богов, когда ее забирают; несчастный случай, когда забрали.</p>
<p class="en">A destructive missile of Gods when she is being seized,<br> misfortune when carried away;</p>
<a id='av12.005.30'/><p class="stamp">avś_12.005.30. </p>
<p class="sa">पाप्मा॒धिधीय॒माना पा॒रुष्यम् अवधीय॒माना ॥३०॥</p>
<p class="hn">pāpmā́dhidhīyámānā pā́ruṣyam avadhīyámānā ||30||</p>
<p class="ru">Зло, когда ее помещают (на огонь); грубость, когда ее помещают (в воду).</p>
<p class="en">Misery while being additionally acquired, contumely and abuse<br> while being put in the stall;</p>
<a id='av12.005.31'/><p class="stamp">avś_12.005.31. </p>
<p class="sa">विषं॒ प्रय॒स्यन्ती तक्मा॒ प्र॒यस्ता ॥३१॥</p>
<p class="hn">viṣáṃ prayásyantī takmā́ práyastā ||31||</p>
<p class="ru">Яд, когда она разогревается; (лихорадка-)такман, когда разогрета.</p>
<p class="en">Poison when in agitation, fever when seasoned with condi-<br> ments;</p>
<a id='av12.005.32'/><p class="stamp">avś_12.005.32. </p>
<p class="sa">अघं॒ प्रच्य॒माना दुष्व॒प्न्यं पक्वा॒ ॥३२॥</p>
<p class="hn">agháṃ pracyámānā duṣvápnyaṃ pakvā́ ||32||</p>
<p class="ru">Грех, когда ее готовят; дурной сон, когда она готова.</p>
<p class="en">Sin while she is cooking, evil dream when she is cooked;</p>
<a id='av12.005.33'/><p class="stamp">avś_12.005.33. </p>
<p class="sa">मूलब॒र्हणी पर्याक्रिय॒माणा क्षि॒तिः पर्या॒कृता ॥३३॥</p>
<p class="hn">mūlabárhaṇī paryākriyámāṇā kṣítiḥ paryā́kr̥tā ||33||</p>
<p class="ru">Выкорчевывание, когда ее поворачивают; уничтожение, когда ее повернули.</p>
<p class="en">Uprooting when she is being turned round, destruction when she<br> hath been turned round;</p>
<a id='av12.005.34'/><p class="stamp">avś_12.005.34. </p>
<p class="sa">अ॒संज्ञा गन्धे॒न शु॒ग् उद्ध्रिय॒माणाशीविष॒ उ॒द्धृता ॥३४॥</p>
<p class="hn">ásaṃjñā gandhéna śúg uddhriyámāṇāśīviṣá úddhr̥tā ||34||</p>
<p class="ru">Потеря сознания из-за запаха; мýка, когда ее снимают (с огня); ядовитая змея, когда ее сняли.</p>
<p class="en">Discord by her smell, grief when she is being eviscerated: ser-<br> pent with poison in its fang when drawn;</p>
<a id='av12.005.35'/><p class="stamp">avś_12.005.35. </p>
<p class="sa">अ॒भूतिर् उपह्रिय॒माणा प॒राभूतिर् उ॒पहृता ॥३५॥</p>
<p class="hn">ábhūtir upahriyámāṇā párābhūtir úpahr̥tā ||35||</p>
<p class="ru">Неудача, когда ее подают; беда, когда ее подали.</p>
<p class="en">Loss of power while sacrificially presented, humiliation when she<br> hath been offered;</p>
<a id='av12.005.36'/><p class="stamp">avś_12.005.36. </p>
<p class="sa">शर्वः॒ क्रुद्धः॒ पिश्य॒माना शि॒मिदा पिशिता॒ ॥३६॥</p>
<p class="hn">śarváḥ kruddháḥ piśyámānā śímidā piśitā́ ||36||</p>
<p class="ru">Шарва разгневан, когда ее разрубают; Шимида, когда она разрублена.</p>
<p class="en">Wrathful Sarva while being carved. Simidā when cut up:</p>
<a id='av12.005.37'/><p class="stamp">avś_12.005.37. </p>
<p class="sa">अ॒वर्तिर् अश्य॒माना नि॒रृतिर् अशिता॒ ॥३७॥</p>
<p class="hn">ávartir aśyámānā nírr̥tir aśitā́ ||37||</p>
<p class="ru">Разорение, когда ее едят; гибель, когда ее съели.</p>
<p class="en">Poverty while she is being eaten. Destruction when eaten.</p>
<a id='av12.005.38'/><p class="stamp">avś_12.005.38. </p>
<p class="sa">अशिता॒ लोका॒च् छिनत्ति ब्रह्मगवी॒ ब्रह्मज्य॒म् अस्मा॒च् चामु॒ष्माच् च ॥३८॥ {२७}</p>
<p class="hn">aśitā́ lokā́c chinatti brahmagavī́ brahmajyám asmā́c cāmúṣmāc ca ||38|| {27}</p>
<p class="ru">Съеденная, брахманская корова отрубает того, кто приносит вред брахману, от мира: и от этого, и от того.</p>
<p class="en">The Brāhman's cow when eaten cuts off the injurer of Brāhmans<br> both from this world and from the world yonder.</p>
<a id='av12.005.39'/><p class="stamp">avś_12.005.39. </p>
<p class="sa">त॒स्या आह॒ननं कृत्या॒ मेनि॒र् आश॒सनं वलग॒ ऊ॒बध्यम् ॥३९॥</p>
<p class="hn">tásyā āhánanaṃ kr̥tyā́ menír āśásanaṃ valagá ū́badhyam ||39||</p>
<p class="ru">Парьяя 5Убийство ее — колдовство; разделывание — сила возмездия; содержимое живота — скрытое заклинание.</p>
<p class="en">Her slaughter is the sin of witchcraft, her cutting-up is a thunder-<br> bolt, her undigested grass is a secret spell.</p>
<a id='av12.005.40'/><p class="stamp">avś_12.005.40. </p>
<p class="sa">अस्वग॒ता प॒रिह्णुता ॥४०॥</p>
<p class="hn">asvagátā párihṇutā ||40||</p>
<p class="ru">Отсутствие родины, когда ее не признаю́т.</p>
<p class="en">Homelessness is she when denied her rights.</p>
<a id='av12.005.41'/><p class="stamp">avś_12.005.41. </p>
<p class="sa">अग्निः॒ क्रव्या॒द् भूत्वा॒ ब्रह्मगवी॒ ब्रह्मज्यं॒ प्रवि॒श्यात्ति ॥४१॥</p>
<p class="hn">agníḥ kravyā́d bhūtvā́ brahmagavī́ brahmajyáṃ pravíśyātti ||41||</p>
<p class="ru">Брахманская корова, став Агни — пожирателем мяса, войдя в того, кто приносит вред брахману, съедает (его).</p>
<p class="en">Having become Flesh-eating Agni the Brāhman's cow entereth<br> into and devoureth the oppressor of Brāhmans.</p>
<a id='av12.005.42'/><p class="stamp">avś_12.005.42. </p>
<p class="sa">स॒र्वास्या॒ङ्गा प॒र्वा मू॒लानि वृश्चति ॥४२॥</p>
<p class="hn">sárvāsyā́ṅgā párvā mū́lāni vr̥ścati ||42||</p>
<p class="ru">Все его члены, суставы, корни она отрубает.</p>
<p class="en">She sunders all his members, joints, and roots.</p>
<a id='av12.005.43'/><p class="stamp">avś_12.005.43. </p>
<p class="sa">छिन॒त्त्य् अस्य पितृबन्धु॒ प॒रा भावयति मातृबन्धु॒ ॥४३॥</p>
<p class="hn">chinátty asya pitr̥bandhú párā bhāvayati mātr̥bandhú ||43||</p>
<p class="ru">Она отрезает его связь с отцом; уничтожает связь с матерью.</p>
<p class="en">She cuts off relationship on the father's side and destroys mater-<br> nal kinship.</p>
<a id='av12.005.44'/><p class="stamp">avś_12.005.44. </p>
<p class="sa">विवाहां॒ ज्ञाती॒न्त् स॒र्वान् अ॒पि क्षापयति ब्रह्मगवी॒ ब्रह्मज्य॒स्य क्षत्रि॒येणा॒पुनर्दीयमाना ॥४४॥</p>
<p class="hn">vivāhā́ṃ jñātī́nt sárvān ápi kṣāpayati brahmagavī́ brahmajyásya kṣatríyeṇā́punardīyamānā ||44||</p>
<p class="ru">Все свадьбы, а также родных того, кто приносит вред брахману, сжигает брахманская корова, если ее не отдает обратно кшатрия.</p>
<p class="en">The Brāhman's cow, not restored by a Kshatriya, ruins the<br> marriages and all the kinsmen of the Brāhman's oppressor.</p>
<a id='av12.005.45'/><p class="stamp">avś_12.005.45. </p>
<p class="sa">अवास्तु॒म् एनम् अ॒स्वगम् अ॒प्रजसं करोत्य् अपरापरणो॒ भवति क्षीय॒ते ॥४५॥</p>
<p class="hn">avāstúm enam ásvagam áprajasaṃ karoty aparāparaṇó bhavati kṣīyáte ||45||</p>
<p class="ru">Она делает его лишенным жилья, лишенным родины, лишенным потомства; он становится лишенным последующих поколений, он погибает —</p>
<p class="en">She makes him houseless, homeless, childless: he is extinguished<br> without posterity to succeed him.</p>
<a id='av12.005.46'/><p class="stamp">avś_12.005.46. </p>
<p class="sa">य॒ एवं॒ विदु॒षो ब्राह्मण॒स्य क्षत्रि॒यो गा॒म् आदत्ते॒ ॥४६॥ {२८}</p>
<p class="hn">yá eváṃ vidúṣo brāhmaṇásya kṣatríyo gā́m ādatté ||46|| {28}</p>
<p class="ru">(Тот) кшатрия, который забирает себе корову брахмана, так знающего.</p>
<p class="en">So shall it be with the Kshatriya who takes to himself the cow<br> of the Braman who hath this knowledge.</p>
<a id='av12.005.47'/><p class="stamp">avś_12.005.47. </p>
<p class="sa">क्षिप्रं॒ वै॒ त॒स्याह॒नने गृ॒ध्राः कुर्वत ऐलब॒म् ॥४७॥</p>
<p class="hn">kṣipráṃ vái tásyāhánane gŕ̥dhrāḥ kurvata ailabám ||47||</p>
<p class="ru">Парьяя 6Тут же при его убийстве коршуны поднимают крик.</p>
<p class="en">Quickly, when he is smitten down by death, the clamorous vul-<br> tures cry:</p>
<a id='av12.005.48'/><p class="stamp">avś_12.005.48. </p>
<p class="sa">क्षिप्रं॒ वै॒ त॒स्याद॒हनं प॒रि नृत्यन्ति केशि॒नीर् आघ्नानाः॒ पाणि॒नो॒रसि कुर्वाणाः॒ पाप॒म् ऐलब॒म् ॥४८॥</p>
<p class="hn">kṣipráṃ vái tásyādáhanaṃ pári nr̥tyanti keśínīr āghnānā́ḥ pāṇínórasi kurvāṇā́ḥ pāpám ailabám ||48||</p>
<p class="ru">Тут же вокруг места его сожжения пляшут косматые женщины, рукою ударяя себя в грудь, поднимая зловещий крик.</p>
<p class="en">Quickly around his funeral fire dance women with dishevelled<br> locks,<br> Striking the hand upon the breast and uttering their evil shriek.</p>
<a id='av12.005.49'/><p class="stamp">avś_12.005.49. </p>
<p class="sa">क्षिप्रं॒ वै॒ त॒स्य वा॒स्तुषु वृ॒काः कुर्वत ऐलब॒म् ॥४९॥</p>
<p class="hn">kṣipráṃ vái tásya vā́stuṣu vŕ̥kāḥ kurvata ailabám ||49||</p>
<p class="ru">Тут же волки поднимают вой в его жилье.</p>
<p class="en">Quickly the wolves are howling in the habitation where he<br> lived:</p>
<a id='av12.005.50'/><p class="stamp">avś_12.005.50. </p>
<p class="sa">क्षिप्रं॒ वै॒ त॒स्य पृछन्ति य॒त् त॒द् आ॒सी३द् इदं॒ नु॒ ता॒३द् इ॒ति ॥५०॥</p>
<p class="hn">kṣipráṃ vái tásya pr̥chanti yát tád ā́sī3d idáṃ nú tā́3d íti ||50||</p>
<p class="ru">Тут же спрашивают о нем: «То что было, это и сейчас так?».</p>
<p class="en">Quickly they ask about him, What is this? What thing hath<br> happened here?</p>
<a id='av12.005.51'/><p class="stamp">avś_12.005.51. </p>
<p class="sa">छिन्ध्य् आ॒ छिन्धि प्र॒ छिन्ध्य् अ॒पि क्षापय क्षाप॒य ॥५१॥</p>
<p class="hn">chindhy ā́ chindhi prá chindhy ápi kṣāpaya kṣāpáya ||51||</p>
<p class="ru">Рви! Вырви! Оторви! Сожги! Жги!</p>
<p class="en">Rend, rend to pieces, rend away, destroy, destroy him utterly.</p>
<a id='av12.005.52'/><p class="stamp">avś_12.005.52. </p>
<p class="sa">आद॒दानम् आङ्गिरसि ब्रह्मज्य॒म् उ॒प दासय ॥५२॥</p>
<p class="hn">ādádānam āṅgirasi brahmajyám úpa dāsaya ||52||</p>
<p class="ru">О дочь Ангираса, положи конец тому, кто приносит вред брахману, забирая себе (корову)!</p>
<p class="en">Destroy Angirasi! the wretch who robs and wrongs the Brah-<br> mans, born.</p>
<a id='av12.005.53'/><p class="stamp">avś_12.005.53. </p>
<p class="sa">वैश्वदेवी॒ ह्य् उ॑च्य॒से कृत्या॒ कू॒ल्बजम् आ॒वृता ॥५३॥</p>
<p class="hn">vaiśvadevī́ hy ùcyáse kr̥tyā́ kū́lbajam ā́vr̥tā ||53||</p>
<p class="ru">Ведь ты зовешься принадлежащей всем богам, колдовством, кулбаджа, когда ты покрыта.</p>
<p class="en">Of evil womb, thou witchcraft hid, for Vaisvadevi is thy name,</p>
<a id='av12.005.54'/><p class="stamp">avś_12.005.54. </p>
<p class="sa">ओ॒षन्ती समो॒षन्ती ब्र॒ह्मणो व॒ज्रः ॥५४॥</p>
<p class="hn">óṣantī samóṣantī bráhmaṇo vájraḥ ||54||</p>
<p class="ru">Жгущая, сжигающая, ваджра брáхмана.</p>
<p class="en">Consuming, burning all things up, the thunderbolt of spell and<br> charm.</p>
<a id='av12.005.55'/><p class="stamp">avś_12.005.55. </p>
<p class="sa">क्षुर॒पविर् मृत्यु॒र् भूत्वा॒ वि॒ धाव त्व॒म् ॥५५॥</p>
<p class="hn">kṣurápavir mr̥tyúr bhūtvā́ ví dhāva tvám ||55||</p>
<p class="ru">Став остро режущей (?) смертью, беги ты прочь!</p>
<p class="en">Go thou, becoming Mrityu sharp as razor's edge pursue thy<br> course:</p>
<a id='av12.005.56'/><p class="stamp">avś_12.005.56. </p>
<p class="sa">आ॒ दत्से जिनतां॒ व॒र्च इष्टं॒ पूर्तं॒ चाशि॒षः ॥५६॥</p>
<p class="hn">ā́ datse jinatā́ṃ várca iṣṭáṃ pūrtáṃ cāśíṣaḥ ||56||</p>
<p class="ru">Ты забираешь себе жизненную силу тех, кто приносит вред (брахману), жертву и вознаграждения, (их) надежды.</p>
<p class="en">Thou bearest off the tyrants' strength, their store of merit, and<br> their prayers.</p>
<a id='av12.005.57'/><p class="stamp">avś_12.005.57. </p>
<p class="sa">आदा॒य जीतं॒ जीता॒य लोके॑ ऽमु॒ष्मिन् प्र॒ यछसि ॥५७॥</p>
<p class="hn">ādā́ya jītáṃ jītā́ya lokè 'múṣmin prá yachasi ||57||</p>
<p class="ru">Забрав себе то, что отнято ради отнятого, ты отдаешь (ему это) в том мире.</p>
<p class="en">Bearing off wrong, thou givest in that world to him who hath<br> been wronged.</p>
<a id='av12.005.58'/><p class="stamp">avś_12.005.58. </p>
<p class="sa">अ॒घ्न्ये पदवी॒र् भव ब्राह्मण॒स्याभि॒शस्त्या ॥५८॥</p>
<p class="hn">ághnye padavī́r bhava brāhmaṇásyābhíśastyā ||58||</p>
<p class="ru">О невредимая, стань указующей путь от проклятия для брахмана!</p>
<p class="en">O Cow, become a tracker through the curse the Brāhman hath<br> pronounced,</p>
<a id='av12.005.59'/><p class="stamp">avś_12.005.59. </p>
<p class="sa">मेनिः॒ शरव्या॑ भवाघा॒द् अघ॒विषा भव ॥५९॥</p>
<p class="hn">meníḥ śaravyā̀ bhavāghā́d agháviṣā bhava ||59||</p>
<p class="ru">Стань силой возмездия, выстрелом стрелы, стань опасно-ядовитой для опасности!</p>
<p class="en">Become a bolt, an arrow through his sin, be terribly venomous.</p>
<a id='av12.005.60'/><p class="stamp">avś_12.005.60. </p>
<p class="sa">अ॒घ्न्ये प्र॒ शि॒रो जहि ब्रह्मज्य॒स्य कृता॒गसो देवपीयो॒र् अराध॒सः ॥६०॥</p>
<p class="hn">ághnye prá śíro jahi brahmajyásya kr̥tā́gaso devapīyór arādhásaḥ ||60||</p>
<p class="ru">О невредимая, разбей голову тому, кто приносит вред брахману, совершил грех, оскорбил богов, кто не щедр!</p>
<p class="en">O Cow, break thou the head of him who wrongs the Brāhmans,<br> criminal, niggard, blasphemer of the Gods.</p>
<a id='av12.005.61'/><p class="stamp">avś_12.005.61. </p>
<p class="sa">त्व॒या प्र॒मूर्णं मृदित॒म् अग्नि॒र् दहतु दुश्चि॒तम् ॥६१॥ {२९}</p>
<p class="hn">tváyā prámūrṇaṃ mr̥ditám agnír dahatu duścítam ||61|| {29}</p>
<p class="ru">Злоумышленника, разбитого тобой, раздавленного, пусть сожжет Агни!</p>
<p class="en">Let Agni burn the spiteful wretch when crushed to death and<br> slain by thee.</p>
<a id='av12.005.62'/><p class="stamp">avś_12.005.62. </p>
<p class="sa">वृश्च॒ प्र॒ वृश्च सं॒ वृश्च द॒ह प्र॒ दह सं॒ दह ॥६२॥</p>
<p class="hn">vr̥ścá prá vr̥śca sáṃ vr̥śca dáha prá daha sáṃ daha ||62||</p>
<p class="ru">Парьяя 7Руби, отруби, сруби! Жги, прожги, сожги!</p>
<p class="en">Rend, rend to bits, rend through and through, scorch and con-<br> sume and burn to dust,</p>
<a id='av12.005.63'/><p class="stamp">avś_12.005.63. </p>
<p class="sa">ब्रह्मज्यं॒ देव्य् अघ्न्य आ॒ मू॒लाद् अनुसं॒दह ॥६३॥</p>
<p class="hn">brahmajyáṃ devy aghnya ā́ mū́lād anusáṃdaha ||63||</p>
<p class="ru">О богиня невредимая, сожги полностью от самого корня того, кто приносит вред брахману!</p>
<p class="en">Consume thou, even from the root, the Brāhmans' tyrant, god-<br> like Cow!</p>
<a id='av12.005.64'/><p class="stamp">avś_12.005.64. </p>
<p class="sa">य॒था॒याद् यमसादना॒त् पापलोका॒न् पराव॒तः ॥६४॥</p>
<p class="hn">yáthā́yād yamasādanā́t pāpalokā́n parāvátaḥ ||64||</p>
<p class="ru">Чтоб ушел он из сиденья Ямы в миры зла далеко-далеко!</p>
<p class="en">That he may go from Yama's home afar into the worlds of sin.<br> its</p>
<a id='av12.005.65'/><p class="stamp">avś_12.005.65. </p>
<p class="sa">एवा॒ त्वं॒ देव्य् अघ्न्ये ब्रह्मज्य॒स्य कृता॒गसो देवपीयो॒र् अराध॒सः ॥६५॥</p>
<p class="hn">evā́ tváṃ devy aghnye brahmajyásya kr̥tā́gaso devapīyór arādhásaḥ ||65||</p>
<p class="ru">Так ты, о невредимая богиня, тому, кто приносит вред брахману, совершил грех, оскорбил богов, кто не щедр,</p>
<p class="en">So, Goddess Cow, do thou from him, the Brāhmans' tyrant,<br> criminal, niggard, blasphemer of the Gods,</p>
<a id='av12.005.66'/><p class="stamp">avś_12.005.66. </p>
<p class="sa">व॒ज्रेण शत॒पर्वणा तीक्ष्णे॒न क्षुर॒भृष्टिना ॥६६॥</p>
<p class="hn">vájreṇa śatáparvaṇā tīkṣṇéna kṣurábhr̥ṣṭinā ||66||</p>
<p class="ru">Ваджрой, с сотней сочленений, острой, с лезвиями-зубцами,</p>
<p class="en">With hundred-knotted thunderbolt, sharpened and edged with<br> razor-blades,</p>
<a id='av12.005.67'/><p class="stamp">avś_12.005.67. </p>
<p class="sa">प्र॒ स्कन्धा॒न् प्र॒ शि॒रो जहि ॥६७॥</p>
<p class="hn">prá skandhā́n prá śíro jahi ||67||</p>
<p class="ru">Раз(бей) плечи, разбей голову!</p>
<p class="en">Strike off the shoulders and the head.</p>
<a id='av12.005.68'/><p class="stamp">avś_12.005.68. </p>
<p class="sa">लो॒मान्य् अस्य सं॒ छिन्धि त्व॒चम् अस्य वि॒ वेष्टय ॥६८॥</p>
<p class="hn">lómāny asya sáṃ chindhi tvácam asya ví veṣṭaya ||68||</p>
<p class="ru">Вырви у него волоски на теле! Сдери с него шкуру!</p>
<p class="en">Snatch thou the hair from off his head, and from his body strip<br> the skin:</p>
<a id='av12.005.69'/><p class="stamp">avś_12.005.69. </p>
<p class="sa">मांसा॒न्य् अस्य शातय स्ना॒वान्य् अस्य सं॒ वृह ॥६९॥</p>
<p class="hn">māṃsā́ny asya śātaya snā́vāny asya sáṃ vr̥ha ||69||</p>
<p class="ru">Плоть его разрежь на куски! Разорви сухожилия!</p>
<p class="en">Tear out his sinews, cause his flesh to fall in pieces from his<br> frame.</p>
<a id='av12.005.70'/><p class="stamp">avś_12.005.70. </p>
<p class="sa">अ॒स्थीन्य् अस्य पीडय मज्जा॒नम् अस्य नि॒र् जहि ॥७०॥</p>
<p class="hn">ásthīny asya pīḍaya majjā́nam asya nír jahi ||70||</p>
<p class="ru">Кости у него раздави! Выбей костный мозг!</p>
<p class="en">Crush thou his bones together, strike and beat the marrow out<br> of him.</p>
<a id='av12.005.71'/><p class="stamp">avś_12.005.71. </p>
<p class="sa">स॒र्वास्या॒ङ्गा प॒र्वाणि वि॒ श्रथय ॥७१॥</p>
<p class="hn">sárvāsyā́ṅgā párvāṇi ví śrathaya ||71||</p>
<p class="ru">Сделай слабыми все его части тела, суставы!</p>
<p class="en">Dislocate all his limbs and joints.</p>
<a id='av12.005.72'/><p class="stamp">avś_12.005.72. </p>
<p class="sa">अग्नि॒र् एनं क्रव्या॒त् पृथिव्या॒ नुदताम् उ॒द् ओषतु वायु॒र् अन्त॒रिक्षान् महतो॒ वरिम्णः॒ ॥७२॥</p>
<p class="hn">agnír enaṃ kravyā́t pr̥thivyā́ nudatām úd oṣatu vāyúr antárikṣān maható varimṇáḥ ||72||</p>
<p class="ru">Пусть Агни, пожирающий мясо, вытолкнет его е земли!<br>Пусть он спалит (его)! Пусть Ваю (выдует) из воздушного пространства, из великого простора!</p>
<p class="en">From earth let the Carnivorous Agni drive him, let Vayu burn.<br> him from mid-air's broad region.</p>
<a id='av12.005.73'/><p class="stamp">avś_12.005.73. </p>
<p class="sa">सू॒र्य एनं दिवः॒ प्र॒ णुदतां न्य् ओ॑षतु ॥७३॥ {३०}</p>
<p class="hn">sū́rya enaṃ diváḥ prá ṇudatāṃ ny òṣatu ||73|| {30}</p>
<p class="ru">Пусть Сурья вытолкнет его с неба! Пусть он спалит (его)!</p>
<p class="en">From heaven let Sūrya drive him and consume him.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

