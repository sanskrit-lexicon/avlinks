<!DOCTYPE html>
<html>
<head>
<meta charset="UTF-8">
<title>av19.044</title>
<link rel="stylesheet" type="text/css" href="avhymns.css">
</head>
<body>
<a id='av19.044.01'/><p class="stamp">avś_19.044.01. </p>
<p class="sa">आ॒युषो ऽसि प्रत॒रणं वि॒प्रं भेषज॒म् उच्यसे ।<br> त॒द् आञ्जन त्वं॒ शंताते श॒म् आ॒पो अ॒भयं कृतम् ॥१॥</p>
<p class="hn">ā́yuṣo 'si pratáraṇaṃ vípraṃ bheṣajám ucyase |<br> tád āñjana tváṃ śaṃtāte śám ā́po ábhayaṃ kr̥tam ||1||</p>
<p class="ru"></p>
<p class="en">Thou art the lengthening of life, thy name is Universal Cure:<br> Then, Ointment! send felicity; Waters, send happiness and<br> peace.</p>
<a id='av19.044.02'/><p class="stamp">avś_19.044.02. </p>
<p class="sa">यो॒ हरिमा॒ जाया॒न्यो ऽङ्गभेदो॒ विष॒ल्पकः ।<br> स॒र्वं ते य॒क्ष्मम् अ॒ङ्गेभ्यो बहि॒र् नि॒र् हन्त्व् आ॒ञ्जनम् ॥२॥</p>
<p class="hn">yó harimā́ jāyā́nyo 'ṅgabhedó viṣálpakaḥ |<br> sárvaṃ te yákṣmam áṅgebhyo bahír nír hantv ā́ñjanam ||2||</p>
<p class="ru"></p>
<p class="en">The yellow hue, the feverish heat, the shooting pain that rends II<br> the limbs,<br> All the consumptive malady let the Ointment drive from out<br> thy frame.</p>
<a id='av19.044.03'/><p class="stamp">avś_19.044.03. </p>
<p class="sa">आ॒ञ्जनं पृथिव्यां॒ जातं॒ भद्रं॒ पुरुषजी॒वनम् ।<br> कृणो॒त्व् अ॒प्रमायुकं र॒थजूतिम् अ॒नागसम् ॥३॥</p>
<p class="hn">ā́ñjanaṃ pr̥thivyā́ṃ jātáṃ bhadráṃ puruṣajī́vanam |<br> kr̥ṇótv ápramāyukaṃ ráthajūtim ánāgasam ||3||</p>
<p class="ru"></p>
<p class="en">Let the Salve born upon the earth, benignant, giving life to man.<br> Make the swift rider on the car sinless, exempt from sudden<br> death.</p>
<a id='av19.044.04'/><p class="stamp">avś_19.044.04. </p>
<p class="sa">प्रा॒ण प्राणं॒ त्रायस्वासो अ॒सवे मृड ।<br> नि॒रृते नि॒रृत्या नः पा॒शेभ्यो मुञ्च ॥४॥</p>
<p class="hn">prā́ṇa prāṇáṃ trāyasvāso ásave mr̥ḍa |<br> nírr̥te nírr̥tyā naḥ pā́śebhyo muñca ||4||</p>
<p class="ru"></p>
<p class="en">Preserve our breath, O Vital Breath, have mercy on our life, O<br> Life.<br> From snares of Nirriti do thou, O Nirriti, deliver us.</p>
<a id='av19.044.05'/><p class="stamp">avś_19.044.05. </p>
<p class="sa">सि॒न्धोर् ग॒र्भो ऽसि विद्यु॒तां पु॒ष्पम् ।<br> वातः प्राणः॒ सू॒र्यश् च॒क्षुर् दिव॒स् प॒यः ॥५॥</p>
<p class="hn">síndhor gárbho 'si vidyútāṃ púṣpam |<br> vātaḥ prāṇáḥ sū́ryaś cákṣur divás páyaḥ ||5||</p>
<p class="ru"></p>
<p class="en">Thou art the babe of Sindhu, thou art lightnings' flower, wind,<br> breath, and Sun: thou art the eye and milk of heaven.</p>
<a id='av19.044.06'/><p class="stamp">avś_19.044.06. </p>
<p class="sa">दे॒वाञ्जन त्रै॒ककुद प॒रि मा पाहि विश्व॒तः ।<br> न॒ त्वा तरन्त्य् ओ॒षधयो बा॒ह्याः पर्वती॒या उत॒ ॥६॥</p>
<p class="hn">dévāñjana tráikakuda pári mā pāhi viśvátaḥ |<br> ná tvā taranty óṣadhayo bā́hyāḥ parvatī́yā utá ||6||</p>
<p class="ru"></p>
<p class="en">Gods' Ointment from the Three Peaked Hill, preserve thou me<br> on every side.<br> No plants of earth surpass thee, none from mountain or from<br> cultured ground.</p>
<a id='av19.044.07'/><p class="stamp">avś_19.044.07. </p>
<p class="sa">वी॒दं॒ म॒ध्यम् अ॒वासृपद् रक्षोहा॒मीवचा॒तनः ।<br> अ॒मीवाः स॒र्वाश् चात॒यन् नाश॒यद् अभिभा॒ इतः॒ ॥७॥</p>
<p class="hn">vī́dáṃ mádhyam ávāsr̥pad rakṣohā́mīvacā́tanaḥ |<br> ámīvāḥ sárvāś cātáyan nāśáyad abhibhā́ itáḥ ||7||</p>
<p class="ru"></p>
<p class="en">Now hath it gently crept within, fiend-slaying, chasing malady.<br> And driving all diseases hence, and evil omens, banished them.</p>
<a id='av19.044.08'/><p class="stamp">avś_19.044.08. </p>
<p class="sa">बह्व् इ॑दं॒ राजन् वरुणा॒नृतम् आह पू॒रुषः ।<br> त॒स्मात् सहस्रवीर्य मुञ्च॒ नः प॒र्य् अं॒हसः ॥८॥</p>
<p class="hn">bahv ìdáṃ rājan varuṇā́nr̥tam āha pū́ruṣaḥ |<br> tásmāt sahasravīrya muñcá naḥ páry áṃhasaḥ ||8||</p>
<p class="ru"></p>
<p class="en">Full many a falsehood, O thou King Varuna, man hath uttered<br> here:<br> Do thou who hast a thousand powers preserve us from that<br> misery.</p>
<a id='av19.044.09'/><p class="stamp">avś_19.044.09. </p>
<p class="sa">य॒द् आपो अघ्न्या॒ इ॒ति व॒रुणे॒ति य॒द् ऊचिम॒ ।<br> त॒स्मात् सहस्रवीर्य मुञ्च॒ नः प॒र्य् अं॒हसः ॥९॥</p>
<p class="hn">yád āpo aghnyā́ íti váruṇéti yád ūcimá |<br> tásmāt sahasravīrya muñcá naḥ páry áṃhasaḥ ||9||</p>
<p class="ru"></p>
<p class="en">If we have cried, O Waters! Cows! if we have cried, O<br> Varuna!<br> For this endowed with thousand powers! deliver us from<br> misery.</p>
<a id='av19.044.10'/><p class="stamp">avś_19.044.10. </p>
<p class="sa">मित्र॒श् च त्वा व॒रुणश् चानुप्रे॒यतुर् आञ्जन ।<br> तौ॒ त्वानुग॒त्य दूरं॒ भोगा॒य पु॒नर् ओ॒हतुः ॥१०॥</p>
<p class="hn">mitráś ca tvā váruṇaś cānupréyatur āñjana |<br> táu tvānugátya dūráṃ bhogā́ya púnar óhatuḥ ||10||</p>
<p class="ru"></p>
<p class="en">Mitra and Varuna, O Salve have closely followed after thee<br> May they, when they have followed thee afar, restore thee for<br> our use.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

