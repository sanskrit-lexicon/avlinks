<!DOCTYPE html>
<html>
<head>
<meta charset="UTF-8">
<title>av20.017</title>
<link rel="stylesheet" type="text/css" href="avhymns.css">
</head>
<body>
<a id='av20.017.01'/><p class="stamp">avś_20.017.01. </p>
<p class="sa">अ॒छा म इ॒न्द्रं मत॒यः स्वर्वि॒दः सध्री॒चीर् वि॒श्वा उशती॒र् अनूषत ।<br> प॒रि ष्वजन्ते ज॒नयो य॒था प॒तिं म॒र्यं न॒ शुन्ध्युं॒ मघ॒वानम् ऊत॒ये ॥१॥</p>
<p class="hn">áchā ma índraṃ matáyaḥ svarvídaḥ sadhrī́cīr víśvā uśatī́r anūṣata |<br> pári ṣvajante jánayo yáthā pátiṃ máryaṃ ná śundhyúṃ maghávānam ūtáye ||1||</p>
<p class="ru"></p>
<p class="en">In perfect unison all yearning hymns of mine that find the light<br> of heaven have sung forth Indra's praise.<br> As wives embrace their lord, the comely bridegroom, so they<br> compass Maghavan about that he may help.</p>
<a id='av20.017.02'/><p class="stamp">avś_20.017.02. </p>
<p class="sa">न॒ घा त्वद्रि॒ग् अ॒प वेति मे म॒नस् त्वे॒ इ॒त् का॒मं पुरुहूत शिश्रय ।<br> रा॒जेव दस्म नि॒ षदो॒ ऽधि बर्हि॒ष्य् अस्मि॒न्त् सु॒ सो॒मे ऽवपा॒नम् अस्तु ते ॥२॥</p>
<p class="hn">ná ghā tvadríg ápa veti me mánas tvé ít kā́maṃ puruhūta śiśraya |<br> rā́jeva dasma ní ṣadó 'dhi barhíṣy asmínt sú sóme 'vapā́nam astu te ||2||</p>
<p class="ru"></p>
<p class="en">Directed unto thee my spirit never strays, for I have set my<br> hopes on thee, O much-invoked!<br> Sit, wonderful! as King upon the sacred grass, and let thy<br> drinking-place be by the Soma juice.</p>
<a id='av20.017.03'/><p class="stamp">avś_20.017.03. </p>
<p class="sa">विषूवृ॒द् इ॒न्द्रो अ॒मुतेर् उत॒ क्षुधः॒ स॒ इ॒द् रायो॒ मघ॒वा व॒स्व ईशते ।<br> त॒स्ये॒द् इमे॒ प्रवणे॒ सप्त॒ सि॒न्धवो व॒यो वर्धन्ति वृषभ॒स्य शुष्मि॒णः ॥३॥</p>
<p class="hn">viṣūvŕ̥d índro ámuter utá kṣudháḥ sá íd rāyó maghávā vásva īśate |<br> tásyéd imé pravaṇé saptá síndhavo váyo vardhanti vr̥ṣabhásya śuṣmíṇaḥ ||3||</p>
<p class="ru"></p>
<p class="en">From indigence and hunger Indra turns away: Maghavan hath<br> dominion over precious wealth.<br> These the Seven Rivers flowing on their downward path increase<br> the vital vigour of the Mighty Steer.</p>
<a id='av20.017.04'/><p class="stamp">avś_20.017.04. </p>
<p class="sa">व॒यो न॒ वृक्षं॒ सुपलाश॒म् आ॒सदन्त् सो॒मास इ॒न्द्रं मन्दि॒नश् चमूष॒दः ।<br> प्रै॒षाम् अ॒नीकं श॒वसा द॒विद्युतद् विद॒त् स्व॑र् म॒नवे ज्यो॒तिर् आ॒र्यम् ॥४॥</p>
<p class="hn">váyo ná vr̥kṣáṃ supalāśám ā́sadant sómāsa índraṃ mandínaś camūṣádaḥ |<br> práiṣām ánīkaṃ śávasā dávidyutad vidát svàr mánave jyótir ā́ryam ||4||</p>
<p class="ru"></p>
<p class="en">As on the fair-leafed tree rest birds, to Indra flow the gladden-<br> ing Soma juices that the bowls contain.<br> Their face that glows with splendour through their mighty<br> power hath found the shine of heaven for man, the Aryas'<br> light.</p>
<a id='av20.017.05'/><p class="stamp">avś_20.017.05. </p>
<p class="sa">कृतं॒ न॒ श्वघ्नी॒ वि॒ चिनोति दे॒वने संव॒र्गं य॒न् मघ॒वा सू॒र्यं ज॒यत् ।<br> न॒ त॒त् ते अन्यो॒ अ॒नु वीर्यं॑ शकन् न॒ पुराणो॒ मघवन् नो॒त॒ नू॒तनः ॥५॥</p>
<p class="hn">kr̥táṃ ná śvaghnī́ ví cinoti dévane saṃvárgaṃ yán maghávā sū́ryaṃ jáyat |<br> ná tát te anyó ánu vīryàṃ śakan ná purāṇó maghavan nótá nū́tanaḥ ||5||</p>
<p class="ru"></p>
<p class="en">As in the game a gambler piles his winnings, so Maghavan,<br> sweeping all together, gained the Sun.<br> This mighty deed of thine none other could achieve, none,<br> Maghavan, before thee, none in recent time.</p>
<a id='av20.017.06'/><p class="stamp">avś_20.017.06. </p>
<p class="sa">वि॒शंविशं मघ॒वा प॒र्य् अशायत ज॒नानां धे॒ना अवचा॒कशद् वृ॒षा ।<br> य॒स्या॒ह शक्रः॒ स॒वनेषु र॒ण्यति स॒ तीव्रैः॒ सो॒मैः सहते पृतन्यतः॒ ॥६॥</p>
<p class="hn">víśaṃviśaṃ maghávā páry aśāyata jánānāṃ dhénā avacā́kaśad vŕ̥ṣā |<br> yásyā́ha śakráḥ sávaneṣu ráṇyati sá tīvráiḥ sómaiḥ sahate pr̥tanyatáḥ ||6||</p>
<p class="ru"></p>
<p class="en">Maghavan came by turns to all the tribes of men: the Steer<br> took notice of the people's songs of praise.<br> The man in whose libations Sakra hath delight by means of<br> potent Somas vanquisheth his foes.</p>
<a id='av20.017.07'/><p class="stamp">avś_20.017.07. </p>
<p class="sa">आ॒पो न॒ सि॒न्धुम् अभि॒ य॒त् सम॒क्षरन्त् सो॒मास इ॒न्द्रं कुल्या॒ इव ह्रद॒म् ।<br> व॒र्धन्ति वि॒प्रा म॒हो अस्य सा॒दने य॒वं न॒ वृष्टि॒र् दिव्ये॒न दा॒नुना ॥७॥</p>
<p class="hn">ā́po ná síndhum abhí yát samákṣarant sómāsa índraṃ kulyā́ iva hradám |<br> várdhanti víprā máho asya sā́dane yávaṃ ná vr̥ṣṭír divyéna dā́nunā ||7||</p>
<p class="ru"></p>
<p class="en">As waters flow together to the river, thus Somas to Indra flow,<br> as rivulets to the lake.<br> In place of sacrifice sages exalt his might, as the rain swells the<br> corn by moisture sent from heaven.</p>
<a id='av20.017.08'/><p class="stamp">avś_20.017.08. </p>
<p class="sa">वृ॒षा न॒ क्रुद्धः॒ पतयद् र॒जःस्व् आ॒ यो॒ अर्य॒पत्नीर् अ॒कृणोद् इमा॒ अपः॒ ।<br> स॒ सुन्वते॒ मघ॒वा जीर॒दानवे॒ ऽविन्दज् ज्यो॒तिर् म॒नवे हवि॒ष्मते ॥८॥</p>
<p class="hn">vŕ̥ṣā ná kruddháḥ patayad rájaḥsv ā́ yó aryápatnīr ákr̥ṇod imā́ apáḥ |<br> sá sunvaté maghávā jīrádānavé 'vindaj jyótir mánave havíṣmate ||8||</p>
<p class="ru"></p>
<p class="en">He rushes through the region like a furious bull, he who hath<br> made these floods the dames of worthy lords.<br> This Maghavan hath found light for the man who brings<br> oblation, sheds the juice, and promptly pours his gifts.</p>
<a id='av20.017.09'/><p class="stamp">avś_20.017.09. </p>
<p class="sa">उ॒ज् जायतां परशु॒ ज्यो॒तिषा सह॒ भूया॒ ऋत॒स्य सुदु॒घा पुराणव॒त् ।<br> वि॒ रोचताम् अरुषो॒ भानु॒ना शु॒चिः स्व॑र् न॒ शुक्रं॒ शुशुचीत स॒त्पतिः ॥९॥</p>
<p class="hn">új jāyatāṃ paraśú jyótiṣā sahá bhūyā́ r̥tásya sudúghā purāṇavát |<br> ví rocatām aruṣó bhānúnā śúciḥ svàr ná śukráṃ śuśucīta sátpatiḥ ||9||</p>
<p class="ru"></p>
<p class="en">Let the keen axe come forth together with the light: here be,<br> as erst, the teeming cow of sacrifice.<br> Let the Red God shine pure with his refulgent ray, and let the<br> Lord of heroes glow like heaven's clear sheen.</p>
<a id='av20.017.10'/><p class="stamp">avś_20.017.10. </p>
<p class="sa">गो॒भिष् टरेमा॒मतिं दुरे॒वां य॒वेन क्षु॒धं पुरुहूत वि॒श्वाम् ।<br> वयं॒ रा॒जभिः प्रथमा॒ ध॒नान्य् अस्मा॒केन वृज॒नेना जयेम ॥१०॥</p>
<p class="hn">góbhiṣ ṭaremā́matiṃ durévāṃ yávena kṣúdhaṃ puruhūta víśvām |<br> vayáṃ rā́jabhiḥ prathamā́ dhánāny asmā́kena vr̥jánenā jayema ||10||</p>
<p class="ru"></p>
<p class="en">O much-invoked, may we subdue all famine and evil want with<br> store of grain and cattle.<br> May we allied, as first in rank, with princes, obtain possessions<br> by our own exertion.</p>
<a id='av20.017.11'/><p class="stamp">avś_20.017.11. </p>
<p class="sa">बृ॒हस्प॒तिर् नः प॒रि पातु पश्चा॒द् उतो॒त्तरस्माद् अ॒धराद् अघायोः॒ ।<br> इ॒न्द्रः पुर॒स्ताद् उत॒ मध्यतो॒ नः स॒खा स॒खिभ्यः व॒रिवः कृणोतु ॥११॥</p>
<p class="hn">bŕ̥haspátir naḥ pári pātu paścā́d utóttarasmād ádharād aghāyóḥ |<br> índraḥ purástād utá madhyató naḥ sákhā sákhibhyaḥ várivaḥ kr̥ṇotu ||11||</p>
<p class="ru"></p>
<p class="en">Brihaspati protect us from the rearward, and from above, and<br> from below, from sinners.<br> May Indra from the front, and from the centre, as friend to<br> friends, vouchsafe us room and freedom.</p>
<a id='av20.017.12'/><p class="stamp">avś_20.017.12. </p>
<p class="sa">बृ॒हस्पते युव॒म् इ॒न्द्रश् च व॒स्वो दिव्य॒स्येशाथे उत॒ पा॒र्थिवस्य ।<br> धत्तं॒ रयिं॒ स्तुवते॒ कीर॒ये चिद् यूयं॒ पात स्वस्ति॒भिः स॒दा नः ॥१२॥</p>
<p class="hn">bŕ̥haspate yuvám índraś ca vásvo divyásyeśāthe utá pā́rthivasya |<br> dhattáṃ rayíṃ stuvaté kīráye cid yūyáṃ pāta svastíbhiḥ sádā naḥ ||12||</p>
<p class="ru"></p>
<p class="en">Ye twain are Lords of wealth in earth and heaven, thou, O<br> Brihaspati, and thou, O Indra.<br> Mean though he be, give wealth to him who lauds you. Preserve<br> us evermore, ye Gods, with blessings.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

