<!DOCTYPE html>
<html>
<head>
<meta charset="UTF-8">
<title>av04.015</title>
<link rel="stylesheet" type="text/css" href="avhymns.css">
</head>
<body>
<a id='av04.015.01'/><p class="stamp">avś_04.015.01. </p>
<p class="sa">समु॒त्पतन्तु प्रदि॒शो न॒भस्वतीः स॒म् अभ्रा॒णि वा॒तजूतानि यन्तु ।<br> महऋषभ॒स्य न॒दतो न॒भस्वतो वाश्रा॒ आ॒पः पृथिवीं॒ तर्पयन्तु ॥१॥</p>
<p class="hn">samútpatantu pradíśo nábhasvatīḥ sám abhrā́ṇi vā́tajūtāni yantu |<br> mahar̥ṣabhásya nádato nábhasvato vāśrā́ ā́paḥ pr̥thivī́ṃ tarpayantu ||1||</p>
<p class="ru">Пусть слетятся стороны света, полные тумана, Пусть сойдутся тучи, согнанные ветром! Пусть насытят землю воды - мычащие коровы Ревущего туманного великого быка!</p>
<p class="en">Let all the misty regions fly together, let all the rain-clouds sped<br> by wind, assemble.<br> Let waters satisfy the earth, the voices of the great mist-enve-<br> loped Bull who roareth.</p>
<a id='av04.015.02'/><p class="stamp">avś_04.015.02. </p>
<p class="sa">स॒म् ईक्षयन्तु तविषाः॒ सुदा॒नवो ऽपां॒ र॒सा ओ॒षधीभिः सचन्ताम् ।<br> वर्ष॒स्य स॒र्गा महयन्तु भू॒मिं पृ॒थग् जायन्ताम् ओ॒षधयो विश्व॒रूपाः ॥२॥</p>
<p class="hn">sám īkṣayantu taviṣā́ḥ sudā́navo 'pā́ṃ rásā óṣadhībhiḥ sacantām |<br> varṣásya sárgā mahayantu bhū́miṃ pŕ̥thag jāyantām óṣadhayo viśvárūpāḥ ||2||</p>
<p class="ru">Пусть дадут себя увидеть сильные, щедрые! Пусть соединятся соки вод с травами! Потоки дождя пусть обрадуют землю!<br>В разных местах пусть уродятся травы всех видов!</p>
<p class="en">Let them show forth, the strong, the bounteous Maruts: let<br> plants and shrubs be hung with drops of moisture.<br> Let floods of rain refresh the ground with gladness and herbs<br> spring various with each form and colour.</p>
<a id='av04.015.03'/><p class="stamp">avś_04.015.03. </p>
<p class="sa">स॒म् ईक्षयस्व गा॒यतो न॒भांस्य् अपा॒म् वे॒गासः पृ॒थग् उ॒द् विजन्ताम् ।<br> वर्ष॒स्य स॒र्गा महयन्तु भू॒मिं पृ॒थग् जायन्ताम् वीरु॒धो विश्व॒रूपाः ॥३॥</p>
<p class="hn">sám īkṣayasva gā́yato nábhāṃsy apā́m végāsaḥ pŕ̥thag úd vijantām |<br> varṣásya sárgā mahayantu bhū́miṃ pŕ̥thag jāyantām vīrúdho viśvárūpāḥ ||3||</p>
<p class="ru">Дай певцам увидеть туманы!<br>Пусть в разных местах хлынут ливнем воды!<br>Потоки дождя пусть обрадуют землю!<br>В разных местах пусть уродятся растения всех видов!</p>
<p class="en">Cause us who sing to see the gathering vapours: out burst in<br> many a place the rush of waters!<br> Let floods of rain refresh the ground with gladness; and herbs<br> spring various with each form and colour.</p>
<a id='av04.015.04'/><p class="stamp">avś_04.015.04. </p>
<p class="sa">गणा॒स् त्वो॒प गायन्तु मा॒रुताः पर्जन्य घोषि॒णः पृ॒थक् ।<br> स॒र्गा वर्ष॒स्य व॒र्षतो व॒र्षन्तु पृथिवी॒म् अ॒नु ॥४॥</p>
<p class="hn">gaṇā́s tvópa gāyantu mā́rutāḥ parjanya ghoṣíṇaḥ pŕ̥thak |<br> sárgā varṣásya várṣato várṣantu pr̥thivī́m ánu ||4||</p>
<p class="ru">О Парджанья, пусть поют тебе толпы Марутовы, шумящие там и тут! Пусть льющиеся потоки ливня Льются по земле!</p>
<p class="en">Apart, Parjanya! let the troops of Maruts, roaring, swell the<br> song.<br> Let pouring torrents of the rain that raineth rain upon the<br> earth.</p>
<a id='av04.015.05'/><p class="stamp">avś_04.015.05. </p>
<p class="sa">उ॒द् ईरयत मरुतः समुद्रत॒स् त्वेषो॒ अर्को॒ न॒भ उ॒त् पातयाथ ।<br> महऋषभ॒स्य न॒दतो न॒भस्वतो वाश्रा॒ आ॒पः पृथिवीं॒ तर्पयन्तु ॥५॥</p>
<p class="hn">úd īrayata marutaḥ samudratás tveṣó arkó nábha út pātayātha |<br> mahar̥ṣabhásya nádato nábhasvato vāśrā́ ā́paḥ pr̥thivī́ṃ tarpayantu ||5||</p>
<p class="ru">Гоните (тучи) с океана, о Маруты!<br>Неистова вспышка молнии. Вы поднимаете вверх туман. Пусть насытят землю воды - мычащие коровы Ревущего туманного великого быка!</p>
<p class="en">Up from the sea lift your dread might, ye Maruts: as light and<br> splendour, send the vapour upward! <br> Let waters satisfy the earth, the voices of the great mist-enve-<br> loped Bull who roareth.</p>
<a id='av04.015.06'/><p class="stamp">avś_04.015.06. </p>
<p class="sa">अभि॒ क्रन्द स्तन॒यार्द॒योदधिं॒ भू॒मिं पर्जन्य प॒यसा स॒म् अङ्धि ।<br> त्व॒या सृष्टं॒ बहुल॒म् ऐ॒तु वर्ष॒म् आशारैषी॒ कृश॒गुर् एत्व् अ॒स्तम् ॥६॥</p>
<p class="hn">abhí kranda stanáyārdáyodadhíṃ bhū́miṃ parjanya páyasā sám aṅdhi |<br> tváyā sr̥ṣṭáṃ bahulám áitu varṣám āśāraiṣī́ kr̥śágur etv ástam ||6||</p>
<p class="ru">Прореви! Прогреми! Приведи в волнение вместилище вод!<br>О Парджанья, смажь землю молоком!<br>Пусть пойдет обильный дождь, излитый тобой!<br>У кого тощие коровы, пусть уйдет домой, ища укрытия!</p>
<p class="en">Roar, thunder, set the sea in agitation, bedew the ground with<br> thy sweet rain, Parjanya!<br> Send plenteous showers on him who seeketh shelter, and let the<br> owner of lean kine go homeward.</p>
<a id='av04.015.07'/><p class="stamp">avś_04.015.07. </p>
<p class="sa">सं॒ वो ऽवन्तु सुदा॒नव उ॒त्सा अजगरा॒ उत॒ ।<br> मरु॒द्भिः प्र॒च्युता मेघा॒ व॒र्षन्तु पृथिवी॒म् अ॒नु ॥७॥</p>
<p class="hn">sáṃ vo 'vantu sudā́nava útsā ajagarā́ utá |<br> marúdbhiḥ prácyutā meghā́ várṣantu pr̥thivī́m ánu ||7||</p>
<p class="ru">Пусть помогут вам щедрые, А также фонтаны-удавы! Тучи, сотрясенные Марутами, Пусть прольют дождь на землю!</p>
<p class="en">Let the boon Maruts, let the springs and coiling serpents tend!<br> you well.<br> Urged by the Maruts let the clouds pour down their rain upon.<br> the earth.</p>
<a id='av04.015.08'/><p class="stamp">avś_04.015.08. </p>
<p class="sa">आ॒शामाशां वि॒ द्योततां वा॒ता वान्तु दिशो॒दिशः ।<br> मरु॒द्भिः प्र॒च्युता मेघाः॒ सं॒ यन्तु पृथिवी॒म् अ॒नु ॥८॥</p>
<p class="hn">ā́śāmāśāṃ ví dyotatāṃ vā́tā vāntu diśódiśaḥ |<br> marúdbhiḥ prácyutā meghā́ḥ sáṃ yantu pr̥thivī́m ánu ||8||</p>
<p class="ru">По всему небу пусть сверкают (молнии)! Пусть дуют ветры во все стороны! Тучи, сотрясенные Марутами,<br>Пусть сойдутся над землей!</p>
<p class="en">Let lightning flash on every side: from all the regions blow the<br> winds!<br> Urged by the Maruts let the clouds pour down their rain upon<br> the earth.</p>
<a id='av04.015.09'/><p class="stamp">avś_04.015.09. </p>
<p class="sa">आ॒पो विद्यु॒द् अभ्रं॒ वर्षं॒ सं॒ वो ऽवन्तु सुदा॒नव उ॒त्सा अजगरा॒ उत॒ ।<br> मरु॒द्भिः प्र॒च्युता मेघाः॒ प्रा॒वन्तु पृथिवी॒म् अ॒नु ॥९॥</p>
<p class="hn">ā́po vidyúd abhráṃ varṣáṃ sáṃ vo 'vantu sudā́nava útsā ajagarā́ utá |<br> marúdbhiḥ prácyutā meghā́ḥ prā́vantu pr̥thivī́m ánu ||9||</p>
<p class="ru">Воды, молния, грозовая туча, дождь -<br>Пусть помогут вам щедрые,<br>А также фонтаны-удавы! Тучи, сотрясенные Марутами, Пусть освежают землю!</p>
<p class="en">May waters, lightning, cloud, and rain, boon springs and serpents<br> tend you well.<br> Urged by the Maruts let the clouds pour down their rain upon<br> the earth.</p>
<a id='av04.015.10'/><p class="stamp">avś_04.015.10. </p>
<p class="sa">अपा॒म् अग्नि॒स् तनू॒भिः संविदानो॒ य॒ ओ॒षधीनाम् अधिपा॒ बभू॒व ।<br> स॒ नो वर्षं॒ वनुतां जात॒वेदाः प्राणं॒ प्रजा॒भ्यो अमृ॒तं दिव॒स् प॒रि ॥१०॥</p>
<p class="hn">apā́m agnís tanū́bhiḥ saṃvidānó yá óṣadhīnām adhipā́ babhū́va |<br> sá no varṣáṃ vanutāṃ jātávedāḥ prāṇáṃ prajā́bhyo amŕ̥taṃ divás pári ||10||</p>
<p class="ru">Агни в единении с самими водами,<br>(Тот), кто стал владыкой трав, -<br>Пусть он нам добудет дождь, Джатаведас, Дыхание потомкам, амриту с неба!</p>
<p class="en">May he who hath become the plants' high regent, suiting our<br> bodies, Agni of the Waters,<br> May Jātavedas send us rain from heaven, Amrit and vital breath<br> to earthly creatures.</p>
<a id='av04.015.11'/><p class="stamp">avś_04.015.11. </p>
<p class="sa">प्रजा॒पतिः सलिला॒द् आ॒ समुद्रा॒द् आ॒प ईर॒यन्न् उदधि॒म् अर्दयाति ।<br> प्र॒ प्यायतां वृ॒ष्णो अ॒श्वस्य रे॒तो ऽर्वा॒न् एते॒न स्तनयित्नु॒ने॒हि ॥११॥</p>
<p class="hn">prajā́patiḥ salilā́d ā́ samudrā́d ā́pa īráyann udadhím ardayāti |<br> prá pyāyatāṃ vŕ̥ṣṇo áśvasya réto 'rvā́n eténa stanayitnúnéhi ||11||</p>
<p class="ru">Праджапати, пригоняющий воды из потока, из океана,<br>Пусть приведет в волнение вместилище вод!<br>Пусть набухнет семя жеребца-коня! В наши края иди с этим громом!</p>
<p class="en">Sending up waters from the flood and ocean Prajapati move the<br> sea to agitation!<br> Forth flow the moisture of the vigorous stallion!<br> With this thy roar of thunder come thou hither,</p>
<a id='av04.015.12'/><p class="stamp">avś_04.015.12. </p>
<p class="sa">अपो॒ निषिञ्च॒न्न् अ॒सुरः पिता॒ नः श्व॒सन्तु ग॒र्गरा अपां॒ वरुणा॒व नी॒चीर् अपः॒ सृज ।<br> व॒दन्तु पृ॒श्निबाहवो मण्डू॒का इ॒रिणा॒नु ॥१२॥</p>
<p class="hn">apó niṣiñcánn ásuraḥ pitā́ naḥ śvásantu gárgarā apā́ṃ varuṇā́va nī́cīr apáḥ sr̥ja |<br> vádantu pŕ̥śnibāhavo maṇḍū́kā íriṇā́nu ||12||</p>
<p class="ru">Изливая воды, Асура, наш отец...<br>Пусть шумят вихри вод, о Вару на!<br>Пусти воды течь вниз!<br>Пусть заговорят пестрорукие Лягушки над водостоками!</p>
<p class="en">Our father, Lord divine pouring the torrents. Let the streams<br> breathe, O Varuna, of the waters.<br> Pour the floods down: along the brooks and channels let frogs<br> with speckled arms send out their voices.</p>
<a id='av04.015.13'/><p class="stamp">avś_04.015.13. </p>
<p class="sa">संवत्सरं॒ शशयाना॒ ब्राह्मणा॒ व्रतचारि॒णः ।<br> वा॒चम् पर्ज॒न्यजिन्वितां प्र॒ मण्दू॒का अवादिषुः ॥१३॥</p>
<p class="hn">saṃvatsaráṃ śaśayānā́ brāhmaṇā́ vratacāríṇaḥ |<br> vā́cam parjányajinvitāṃ prá maṇdū́kā avādiṣuḥ ||13||</p>
<p class="ru">Пролежав (неподвижно) год,<br>(Словно) брахманы, исполняющие обет,<br>Лягушки подали голос,<br>Пробужденный к жизни Парджаньей.</p>
<p class="en">They who lay quiet for a year, the Brāhmans who fulfil their<br> vows.<br> The frogs, have lifted up their voice, the voice Parjanya hath.<br> inspired.</p>
<a id='av04.015.14'/><p class="stamp">avś_04.015.14. </p>
<p class="sa">उपप्र॒वद मण्डूकि वर्षं॒ आ॒ वद तादुरि ।<br> म॒ध्ये ह्रद॒स्य प्लवस्व विगृ॒ह्य चतु॒रः पदः॒ ॥१४॥</p>
<p class="hn">upaprávada maṇḍūki varṣáṃ ā́ vada tāduri |<br> mádhye hradásya plavasva vigŕ̥hya catúraḥ padáḥ ||14||</p>
<p class="ru">Провозгласи, о самка лягушки! Обратись к дождю, о тадури! Плавай посреди пруда, Растопырив четыре лапки!</p>
<p class="en">Speak forth a welcome, female frog! Do thou O frog, accost<br> the rain.<br> Stretch thy four feet apart, and swim in the middle of the lake.</p>
<a id='av04.015.15'/><p class="stamp">avś_04.015.15. </p>
<p class="sa">खण्वखा॒३इ खैमखा॒३इ म॒ध्ये तदुरि ।<br> वर्षं॒ वनुध्वं पितरो मरु॒तां म॒न इछत ॥१५॥</p>
<p class="hn">khaṇvakhā́3i khaimakhā́3i mádhye taduri |<br> varṣáṃ vanudhvaṃ pitaro marútāṃ mána ichata ||15||</p>
<p class="ru">О кханвакха! О кхаймакха! Посредине, о тадури! Добудьте дождь, о отцы! Ищите расположения Марутов!</p>
<p class="en">Khanvakhā, ho! Khaimakhā, ho! thou in the middle, Taduri!<br> Fathers, enjoy the rain from one who strives to win the Marutes<br> heart.</p>
<a id='av04.015.16'/><p class="stamp">avś_04.015.16. </p>
<p class="sa">महा॒न्तं को॒शम् उ॒द् अचाभि॒ षिञ्च सविद्युतं॒ भवतु वा॒तु वा॒तः ।<br> तन्व॒तां यज्ञं॒ बहुधा॒ वि॒सृष्टा आनन्दि॒नीर् ओ॒षधयो भवन्तु ॥१६॥</p>
<p class="hn">mahā́ntaṃ kóśam úd acābhí ṣiñca savidyutáṃ bhavatu vā́tu vā́taḥ |<br> tanvátāṃ yajñáṃ bahudhā́ vísr̥ṣṭā ānandínīr óṣadhayo bhavantu ||16||</p>
<p class="ru">Подними кверху, вылей огромную бадью! Пусть будет молния! Пусть дует ветер! Пусть обильно выпущенные протянут жертву! Пусть травы станут радостными!</p>
<p class="en">Lift up the mighty cask and pour down water; let the wind<br> blow, and lightnings flash around us.<br> Let sacrifice be paid, and, widely scattered, let herbs and plants<br> be full of joy and gladness.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

