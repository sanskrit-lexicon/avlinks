<!DOCTYPE html>
<html>
<head>
<meta charset="UTF-8">
<title>av20.085</title>
<link rel="stylesheet" type="text/css" href="avhymns.css">
</head>
<body>
<a id='av20.085.01'/><p class="stamp">avś_20.085.01. </p>
<p class="sa">मा॒ चिद् अन्य॒द् वि॒ शंसत स॒खायो मा॒ रिषण्यत ।<br> इ॒न्द्रम् इ॒त् स्तोता वृ॒षणं स॒चा सुते॒ मु॒हुर् उक्था॒ च शंसत ॥१॥</p>
<p class="hn">mā́ cid anyád ví śaṃsata sákhāyo mā́ riṣaṇyata |<br> índram ít stotā vŕ̥ṣaṇaṃ sácā suté múhur ukthā́ ca śaṃsata ||1||</p>
<p class="ru"></p>
<p class="en">Glorify naught besides, O friends; so shall no sorrow trouble<br> you.<br> Praise only mighty Indra when the juice is shed, and say your<br> lauds repeatedly:</p>
<a id='av20.085.02'/><p class="stamp">avś_20.085.02. </p>
<p class="sa">अवक्रक्षि॒णं वृषभं॒ यथाजु॒रम् गां॒ न॒ चर्षणीस॒हम् ।<br> विद्वे॒षणं संव॒ननोभयंकरं॒ मं॒हिष्ठम् उभयावि॒नम् ॥२॥</p>
<p class="hn">avakrakṣíṇaṃ vr̥ṣabháṃ yathājúram gā́ṃ ná carṣaṇīsáham |<br> vidvéṣaṇaṃ saṃvánanobhayaṃkaráṃ máṃhiṣṭham ubhayāvínam ||2||</p>
<p class="ru"></p>
<p class="en">Even him, eternal, like a bull who rushes down, men's con-<br> queror, bounteous like a cow;<br> Him who is cause of both, of enmity and peace, to both sides<br> most munificent.</p>
<a id='av20.085.03'/><p class="stamp">avś_20.085.03. </p>
<p class="sa">य॒च् चिद् धि॒ त्वा ज॒ना इमे॒ ना॒ना ह॒वन्त ऊत॒ये ।<br> अस्मा॒कं ब्र॒ह्मेद॒म् इन्द्र भूतु ते॒ ऽहा वि॒श्वा च व॒र्धनम् ॥३॥</p>
<p class="hn">yác cid dhí tvā jánā imé nā́nā hávanta ūtáye |<br> asmā́kaṃ bráhmedám indra bhūtu té 'hā víśvā ca várdhanam ||3||</p>
<p class="ru"></p>
<p class="en">Although these men in sundry ways invoke thee to obtain thine<br> aid.<br> Be this our prayer, addressed, O Indra, unto thee, thine exalta-<br> tion every day.</p>
<a id='av20.085.04'/><p class="stamp">avś_20.085.04. </p>
<p class="sa">वि॒ तर्तूर्यन्ते मघवन् विपश्चि॒तो ऽर्यो॒ वि॒पो ज॒नानाम् ।<br> उ॒प क्रमस्व पुरुरू॒पम् आ॒ भर वा॒जं ने॒दिष्ठम् ऊत॒ये ॥४॥</p>
<p class="hn">ví tartūryante maghavan vipaścíto 'ryó vípo jánānām |<br> úpa kramasva pururū́pam ā́ bhara vā́jaṃ nédiṣṭham ūtáye ||4||</p>
<p class="ru"></p>
<p class="en">Those skilled in song, O Maghavan, among these men o'ercome<br> with might the foeman's songs,<br> Come hither, bring us strength in many a varied form most near<br> that it may succour us.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

