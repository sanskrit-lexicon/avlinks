<!DOCTYPE html>
<html>
<head>
<meta charset="UTF-8">
<title>av20.011</title>
<link rel="stylesheet" type="text/css" href="avhymns.css">
</head>
<body>
<a id='av20.011.01'/><p class="stamp">avś_20.011.01. </p>
<p class="sa">इ॒न्द्रः पूर्भि॒द् आ॒तिरद् दा॒सम् अर्कै॒र् विद॒द्वसुर् द॒यमानो वि॒ श॒त्रून् ।<br> ब्र॒ह्मजूतस् तन्वा॑ वावृधानो॒ भू॒रिदात्र आ॒पृणद् रो॒दसी उभे॒ ॥१॥</p>
<p class="hn">índraḥ pūrbhíd ā́tirad dā́sam arkáir vidádvasur dáyamāno ví śátrūn |<br> bráhmajūtas tanvā̀ vāvr̥dhānó bhū́ridātra ā́pr̥ṇad ródasī ubhé ||1||</p>
<p class="ru"></p>
<p class="en">Fort-render, Lord of Wealth, dispelling foemen, Indra with<br> lightnings hath o'ercome the Dāsa.<br> Impelled by prayer and waxen great in body, he hath filled<br> earth and heaven, the bounteous Giver.</p>
<a id='av20.011.02'/><p class="stamp">avś_20.011.02. </p>
<p class="sa">मख॒स्य ते तविष॒स्य प्र॒ जूति॒म् इ॒यर्मि वा॒चम् अमृ॒ताय भू॒षन् ।<br> इ॒न्द्र क्षितीना॒म् असि मा॒नुषीणां विशां॒ दै॒वीनाम् उत॒ पूर्वया॒वा ॥२॥</p>
<p class="hn">makhásya te taviṣásya prá jūtím íyarmi vā́cam amŕ̥tāya bhū́ṣan |<br> índra kṣitīnā́m asi mā́nuṣīṇāṃ viśā́ṃ dáivīnām utá pūrvayā́vā ||2||</p>
<p class="ru"></p>
<p class="en">I stimulate this zeal, the Strong, the Hero, decking my song of<br> praise for thee Immortal.<br> O Indra, thou art equally the leader of heavenly hosts and<br> human generations.</p>
<a id='av20.011.03'/><p class="stamp">avś_20.011.03. </p>
<p class="sa">इ॒न्द्रो वृत्र॒म् अवृणोच् छ॒र्धनीतिः प्र॒ मायि॒नाम् अमिनाद् व॒र्पणीतिः ।<br> अ॒हन् व्यं॑सम् उश॒धग् व॒नेष्व् आवि॒र् धे॒ना अकृणोद् राम्या॒णाम् ॥३॥</p>
<p class="hn">índro vr̥trám avr̥ṇoc chárdhanītiḥ prá māyínām aminād várpaṇītiḥ |<br> áhan vyàṃsam uśádhag váneṣv āvír dhénā akr̥ṇod rāmyā́ṇām ||3||</p>
<p class="ru"></p>
<p class="en">Leading his band Indra encompassed Vritra; weak grew the wily<br> leader enchanters.<br> He who burns fierce in forests slaughtered Vyansa, and made<br> the milch-kine of nights apparent.</p>
<a id='av20.011.04'/><p class="stamp">avś_20.011.04. </p>
<p class="sa">इ॒न्द्रः स्वर्षा॒ जन॒यन्न् अ॒हानि जिगा॒योशि॒ग्भिः पृ॒तना अभिष्टिः॒ ।<br> प्रा॒रोचयन् म॒नवे केतु॒म् अ॒ह्नाम् अ॒विन्दज् ज्यो॒तिर् बृहते॒ र॒णाय ॥४॥</p>
<p class="hn">índraḥ svarṣā́ janáyann áhāni jigā́yośígbhiḥ pŕ̥tanā abhiṣṭíḥ |<br> prā́rocayan mánave ketúm áhnām ávindaj jyótir br̥haté ráṇāya ||4||</p>
<p class="ru"></p>
<p class="en">Indra, light-winner, days' creator, conquered, as guardian, hostile<br> bands with those who loved him.<br> For man the days' bright ensign he illumined, and found the<br> light for his great joy and gladness.</p>
<a id='av20.011.05'/><p class="stamp">avś_20.011.05. </p>
<p class="sa">इ॒न्द्रस् तु॒जो बर्ह॒णा आ॒ विवेश नृव॒द् द॒धानो न॒र्या पुरू॒णि ।<br> अ॒चेतयद् धि॒य इमा॒ जरित्रे॒ प्रे॒मं॒ व॒र्णम् अतिरच् छुक्र॒म् आसाम् ॥५॥</p>
<p class="hn">índras tújo barháṇā ā́ viveśa nr̥vád dádhāno náryā purū́ṇi |<br> ácetayad dhíya imā́ jaritré prémáṃ várṇam atirac chukrám āsām ||5||</p>
<p class="ru"></p>
<p class="en">Forward to fiercely falling blows pressed Indra, hero-like doing<br> many hero exploits.<br> Those holy songs he taught the bard who praised him, and<br> widely spread these Dawns' resplendent colour.</p>
<a id='av20.011.06'/><p class="stamp">avś_20.011.06. </p>
<p class="sa">महो॒ महा॒नि पनयन्त्य् अस्ये॒न्द्रस्य क॒र्म सु॒कृता पुरू॒णि ।<br> वृज॒नेन वृजिना॒न्त् सं॒ पिपेष माया॒भिर् दस्यूं॒र् अभि॒भूत्योजाः ॥६॥</p>
<p class="hn">mahó mahā́ni panayanty asyéndrasya kárma súkr̥tā purū́ṇi |<br> vr̥jánena vr̥jinā́nt sáṃ pipeṣa māyā́bhir dasyū́m̐r abhíbhūtyojāḥ ||6||</p>
<p class="ru"></p>
<p class="en">They laud the mighty acts of him the mighty, the many glorious<br> deeds performed by Indra.<br> He in his strength, with all-surpassing prowess, through wond-<br> rous arts crushed the malignant Dasyus.</p>
<a id='av20.011.07'/><p class="stamp">avś_20.011.07. </p>
<p class="sa">युधे॒न्द्रो मह्ना॒ व॒रिवश् चकार देवे॒भ्यः स॒त्पतिश् चर्षणिप्राः॒ ।<br> विव॒स्वतः स॒दने अस्य ता॒नि वि॒प्रा उक्थे॒भिः कव॒यो गृणन्ति ॥७॥</p>
<p class="hn">yudhéndro mahnā́ várivaś cakāra devébhyaḥ sátpatiś carṣaṇiprā́ḥ |<br> vivásvataḥ sádane asya tā́ni víprā ukthébhiḥ kaváyo gr̥ṇanti ||7||</p>
<p class="ru"></p>
<p class="en">Lord of the brave, Indra who rules the people gave freedom to<br> the Gods by might and battle.<br> Wise singers glorify with chanted praises these his achievements<br> in Vivasvān's dwelling.</p>
<a id='av20.011.08'/><p class="stamp">avś_20.011.08. </p>
<p class="sa">सत्रासा॒हं व॒रेण्यं सहोदां॒ ससवां॒सं स्व॑र् अप॒श् च देवीः॒ ।<br> ससा॒न यः॒ पृथिवीं॒ द्या॒म् उते॒मा॒म् इ॒न्द्रं मदन्त्य् अ॒नु धी॒रणासः ॥८॥</p>
<p class="hn">satrāsā́haṃ váreṇyaṃ sahodā́ṃ sasavā́ṃsaṃ svàr apáś ca devī́ḥ |<br> sasā́na yáḥ pr̥thivī́ṃ dyā́m utémā́m índraṃ madanty ánu dhī́raṇāsaḥ ||8||</p>
<p class="ru"></p>
<p class="en">Excellent, conqueror, the victory-giver, the winner of the light<br> and godlike waters,<br> He who hath won this broad earth and this heaven,—in Indra<br> they rejoice who love devotions.</p>
<a id='av20.011.09'/><p class="stamp">avś_20.011.09. </p>
<p class="sa">ससा॒ना॒त्यां उत॒ सू॒र्यं ससाने॒न्द्रः ससान पुरुभो॒जसं गा॒म् ।<br> हिरण्य॒यम् उत॒ भो॒गं ससान हत्वी॒ द॒स्यून् प्रा॒र्यं व॒र्णम् आवत् ॥९॥</p>
<p class="hn">sasā́nā́tyām̐ utá sū́ryaṃ sasānéndraḥ sasāna purubhójasaṃ gā́m |<br> hiraṇyáyam utá bhógaṃ sasāna hatvī́ dásyūn prā́ryaṃ várṇam āvat ||9||</p>
<p class="ru"></p>
<p class="en">He gained possession of the Sun and horses; Indra obtained<br> the cow who feedeth many.<br> Treasure of gold he won; he smote the Dasyus and gave protec-<br> tion to the race of Aryas.</p>
<a id='av20.011.10'/><p class="stamp">avś_20.011.10. </p>
<p class="sa">इ॒न्द्र ओ॒षधीर् असनोद् अ॒हानि व॒नस्प॒तींर् असनोद् अन्त॒रिक्षम् ।<br> बिभे॒द बलं॒ नुनुदे॒ वि॒वाचो॒ ऽथाभवद् दमिता॒भि॒क्रतूनाम् ॥१०॥</p>
<p class="hn">índra óṣadhīr asanod áhāni vánaspátīm̐r asanod antárikṣam |<br> bibhéda baláṃ nunudé vívācó 'thābhavad damitā́bhíkratūnām ||10||</p>
<p class="ru"></p>
<p class="en">He took the plants and days for his possession; he gained the<br> forest trees and air's mid-region.<br> Vala he cleft, and chased away opponents: thus was he tamer<br> of the overweening.</p>
<a id='av20.011.11'/><p class="stamp">avś_20.011.11. </p>
<p class="sa">शुनं॒ हुवेम मघ॒वानम् इ॒न्द्रम् अस्मि॒न् भ॒रे नृ॒तमं वा॒जसातौ ।<br> शृण्व॒न्तम् उग्र॒म् ऊत॒ये सम॒त्सु घ्न॒न्तं वृत्रा॒णि संजि॒तं ध॒नानाम् ॥११॥</p>
<p class="hn">śunáṃ huvema maghávānam índram asmín bháre nŕ̥tamaṃ vā́jasātau |<br> śr̥ṇvántam ugrám ūtáye samátsu ghnántaṃ vr̥trā́ṇi saṃjítaṃ dhánānām ||11||</p>
<p class="ru"></p>
<p class="en">Call we on Maghavan, auspicious Indra, best Hero in the fight<br> where spoil is gathered,<br> The Strong, who listens, who gives aid in battles, who slays the<br> Vritras, wins and gathers treasures.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

