<!DOCTYPE html>
<html>
<head>
<meta charset="UTF-8">
<title>av20.137</title>
<link rel="stylesheet" type="text/css" href="avhymns.css">
</head>
<body>
<a id='av20.137.01'/><p class="stamp">avś_20.137.01. </p>
<p class="sa">य॒द् ध प्रा॒चीर् अ॒जगन्तो॒रो मण्डूरधाणिकीः ।<br> हता॒ इ॒न्द्रस्य श॒त्रवः स॒र्वे बुद्बुद॒याशवः ॥१॥</p>
<p class="hn">yád dha prā́cīr ájagantóro maṇḍūradhāṇikīḥ |<br> hatā́ índrasya śátravaḥ sárve budbudáyāśavaḥ ||1||</p>
<p class="ru"></p>
<p class="en">When, foul with secret spot and stain, ye hastened onward to<br> the breast.<br> All Indra's enemies were slain and passed away like froth and<br> foam.</p>
<a id='av20.137.02'/><p class="stamp">avś_20.137.02. </p>
<p class="sa">क॒पृन् नरः कपृथ॒म् उ॒द् दधातन चोद॒यत खुद॒त वा॒जसातये ।<br> निष्टिग्र्यः॑ पुत्र॒म् आ॒ च्यावयोत॒य इ॒न्द्रं सबा॒ध इह॒ सो॒मपीतये ॥२॥</p>
<p class="hn">kápr̥n naraḥ kapr̥thám úd dadhātana codáyata khudáta vā́jasātaye |<br> niṣṭigryàḥ putrám ā́ cyāvayotáya índraṃ sabā́dha ihá sómapītaye ||2||</p>
<p class="ru"></p>
<p class="en">Indra is he, O men, who gives us happiness: sport, urge the<br> giver of delight to win the spoil.<br> Bring quickly down, O priests, hither to give us aid, to drink<br> the Soma, Indra son of Nishtigri.</p>
<a id='av20.137.03'/><p class="stamp">avś_20.137.03. </p>
<p class="sa">दधिक्रा॒व्णो अकारिषं जिष्णो॒र् अ॒श्वस्य वाजि॒नः ।<br> सुरभि॒ नो मु॒खा करत् प्र॒ ण आ॒यूंषि तारिषत् ॥३॥</p>
<p class="hn">dadhikrā́vṇo akāriṣaṃ jiṣṇór áśvasya vājínaḥ |<br> surabhí no múkhā karat prá ṇa ā́yūṃṣi tāriṣat ||3||</p>
<p class="ru"></p>
<p class="en">So have I glorified with praise strong Dadhikrāvan, conquering<br> steed.<br> Sweet may he make our mouths; may he prolong the days we<br> have to live.</p>
<a id='av20.137.04'/><p class="stamp">avś_20.137.04. </p>
<p class="sa">सुता॒सो म॒धुमत्तमाः सो॒मा इ॒न्द्राय मन्दि॒नः ।<br> पवि॒त्रवन्तो अक्षरन् देवा॒न् गछन्तु वो म॒दाः ॥४॥</p>
<p class="hn">sutā́so mádhumattamāḥ sómā índrāya mandínaḥ |<br> pavítravanto akṣaran devā́n gachantu vo mádāḥ ||4||</p>
<p class="ru"></p>
<p class="en">The Somas very rich in sweets, for which the sieve is destined,<br> flow,<br> Effused, the source of Indra's joy. May your strong juices reach<br> the Gods.</p>
<a id='av20.137.05'/><p class="stamp">avś_20.137.05. </p>
<p class="sa">इ॒न्दुर् इ॒न्द्राय पवत इ॒ति देवा॒सो अब्रुवन् ।<br> वाच॒स् प॒तिर् मखस्यते वि॒श्वस्ये॒शान ओ॒जसा ॥५॥</p>
<p class="hn">índur índrāya pavata íti devā́so abruvan |<br> vācás pátir makhasyate víśvasyéśāna ójasā ||5||</p>
<p class="ru"></p>
<p class="en">Indu flows on for Indra's sake—thus have the deities declared.<br> The Lord of Speech exerts himself, ruler of all, because of<br> might.</p>
<a id='av20.137.06'/><p class="stamp">avś_20.137.06. </p>
<p class="sa">सह॒स्रधारः पवते समुद्रो॒ वाचमीङ्खयः॒ ।<br> सो॒मः प॒ती रयीणां॒ स॒खे॒न्द्रस्य दिवे॒दिवे ॥६॥</p>
<p class="hn">sahásradhāraḥ pavate samudró vācamīṅkhayáḥ |<br> sómaḥ pátī rayīṇā́ṃ sákhéndrasya divédive ||6||</p>
<p class="ru"></p>
<p class="en">Inciter of the voice of song, with thousand streams the ocean<br> flows,<br> Even Soma, Lord of Opulence, the friend of Indra, day by day.</p>
<a id='av20.137.07'/><p class="stamp">avś_20.137.07. </p>
<p class="sa">अ॒व द्रप्सो॒ अंशुम॒तीम् अतिष्ठद् इयानः॒ कृष्णो॒ दश॒भिः सह॒स्रैः ।<br> आ॒वत् त॒म् इ॒न्द्रः श॒च्या ध॒मन्तम् अ॒प स्ने॒हितीर् नृम॒णा अधत्त ॥७॥</p>
<p class="hn">áva drapsó aṃśumátīm atiṣṭhad iyānáḥ kr̥ṣṇó daśábhiḥ sahásraiḥ |<br> ā́vat tám índraḥ śácyā dhámantam ápa snéhitīr nr̥máṇā adhatta ||7||</p>
<p class="ru"></p>
<p class="en">The black drop sank in Ansumati's bosom, advancing with ten<br> thousand round about it.<br> Indra with might longed for it as it panted: the hero-hearted<br> laid aside his weapons.</p>
<a id='av20.137.08'/><p class="stamp">avś_20.137.08. </p>
<p class="sa">द्रप्स॒म् अपश्यं वि॒षुणे च॒रन्तम् उपह्वरे॒ नद्यो॑ अंशुम॒त्याः ।<br> न॒भो न॒ कृष्ण॒म् अवतस्थिवां॒सम् इ॒ष्यामि वो वृषणो यु॒ध्यताजौ॒ ॥८॥</p>
<p class="hn">drapsám apaśyaṃ víṣuṇe cárantam upahvaré nadyò aṃśumátyāḥ |<br> nábho ná kr̥ṣṇám avatasthivā́ṃsam íṣyāmi vo vr̥ṣaṇo yúdhyatājáu ||8||</p>
<p class="ru"></p>
<p class="en">I saw the drop in the far distance moving, on the slope bank of<br> Ansumati's river,<br> Like a black cloud that sank into the water. Heroes. I send you<br> forth. Go, fight in battle.</p>
<a id='av20.137.09'/><p class="stamp">avś_20.137.09. </p>
<p class="sa">अ॒ध द्रप्सो॒ अंशुम॒त्या उप॒स्थे॒ ऽधारयत् तन्वं॑ तित्विषाणः॒ ।<br> वि॒शो अ॒देवीर् अभ्य् आ॑च॒रन्तीर् बृ॒हस्प॒तिना युजे॒न्द्रः ससाहे ॥९॥</p>
<p class="hn">ádha drapsó aṃśumátyā upásthé 'dhārayat tanvàṃ titviṣāṇáḥ |<br> víśo ádevīr abhy ā̀cárantīr bŕ̥haspátinā yujéndraḥ sasāhe ||9||</p>
<p class="ru"></p>
<p class="en">And then the drop in Ansumati's bosom, splendid with light,<br> assumed its proper body;<br> And Indra with Brihaspati to aid him, conquered the godless<br> tribes that came against him.</p>
<a id='av20.137.10'/><p class="stamp">avś_20.137.10. </p>
<p class="sa">त्वं॒ ह त्य॒त् सप्त॒भ्यो जा॒यमानो ऽशत्रु॒भ्यो अभवः श॒त्रुर् इन्द्र ।<br> गूल्हे॒ द्या॒वापृथिवी॒ अ॒न्व् अविन्दो विभुम॒द्भ्यो भु॒वनेभ्यो र॒णं धाः ॥१०॥</p>
<p class="hn">tváṃ ha tyát saptábhyo jā́yamāno 'śatrúbhyo abhavaḥ śátrur indra |<br> gūlhé dyā́vāpr̥thivī́ ánv avindo vibhumádbhyo bhúvanebhyo ráṇaṃ dhāḥ ||10||</p>
<p class="ru"></p>
<p class="en">Then, at thy birth, thou wast the foeman, Indra, of those the<br> seven who ne'er had met a rival. <br> The hidden pair, the heaven and earth, thou foundest, and to<br> the mighty worlds thou gavest pleasure.</p>
<a id='av20.137.11'/><p class="stamp">avś_20.137.11. </p>
<p class="sa">त्वं॒ ह त्य॒द् अप्रतिमान॒म् ओ॒जो व॒ज्रेण वज्रिन् धृषितो॒ जघन्थ ।<br> त्वं॒ शु॒ष्णस्या॒वातिरो व॒धत्रैस् त्वं॒ गा॒ इन्द्र श॒च्ये॒द् अविन्दः ॥११॥</p>
<p class="hn">tváṃ ha tyád apratimānám ójo vájreṇa vajrin dhr̥ṣitó jaghantha |<br> tváṃ śúṣṇasyā́vātiro vádhatrais tváṃ gā́ indra śácyéd avindaḥ ||11||</p>
<p class="ru"></p>
<p class="en">So, Thunder-armed! thou with thy bolt of thunder didst boldly<br> smite that power which none might equal;<br> With weapons broughtest low the might of Sushna, and, Indra,<br> foundest by thy strength the cattle.</p>
<a id='av20.137.12'/><p class="stamp">avś_20.137.12. </p>
<p class="sa">त॒म् इ॒न्द्रं वाजयामसि महे॒ वृत्रा॒य ह॒न्तवे ।<br> स॒ वृ॒षा वृषभो॒ भुवत् ॥१२॥</p>
<p class="hn">tám índraṃ vājayāmasi mahé vr̥trā́ya hántave |<br> sá vŕ̥ṣā vr̥ṣabhó bhuvat ||12||</p>
<p class="ru"></p>
<p class="en">We make this Indra very strong to strike the mighty Vritra<br> dead:<br> A vigorous Hero shall he be.</p>
<a id='av20.137.13'/><p class="stamp">avś_20.137.13. </p>
<p class="sa">इ॒न्द्रः स॒ दा॒मने कृत॒ ओ॒जिष्ठः स॒ म॒दे हितः॒ ।<br> द्युम्नी॒ श्लोकी॒ स॒ सोम्यः॒ ॥१३॥</p>
<p class="hn">índraḥ sá dā́mane kr̥tá ójiṣṭhaḥ sá máde hitáḥ |<br> dyumnī́ ślokī́ sá somyáḥ ||13||</p>
<p class="ru"></p>
<p class="en">Indra was made for giving, set, most mighty, o'er the joyous<br> draught,<br> Bright, meet for Soma, famed in song.</p>
<a id='av20.137.14'/><p class="stamp">avś_20.137.14. </p>
<p class="sa">गिरा॒ व॒ज्रो न॒ सं॒भृतः स॒बलो अ॒नपच्युतः ।<br> ववक्ष॒ ऋष्वो॒ अ॒स्तृतः ॥१४॥</p>
<p class="hn">girā́ vájro ná sáṃbhr̥taḥ sábalo ánapacyutaḥ |<br> vavakṣá r̥ṣvó ástr̥taḥ ||14||</p>
<p class="ru"></p>
<p class="en">By song, as 'twere, the powerful bolt which none may parry was<br> prepared:<br> Lofty, invincible he grew.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

