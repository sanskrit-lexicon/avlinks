<!DOCTYPE html>
<html>
<head>
<meta charset="UTF-8">
<title>av20.069</title>
<link rel="stylesheet" type="text/css" href="avhymns.css">
</head>
<body>
<a id='av20.069.01'/><p class="stamp">avś_20.069.01. </p>
<p class="sa">स॒ घा नो यो॒ग आ॒ भुवत् स॒ राये॒ स॒ पु॒रंध्याम् ।<br> ग॒मद् वा॒जेभिर् आ॒ स॒ नः ॥१॥</p>
<p class="hn">sá ghā no yóga ā́ bhuvat sá rāyé sá púraṃdhyām |<br> gámad vā́jebhir ā́ sá naḥ ||1||</p>
<p class="ru"></p>
<p class="en">May he stand by us in our need and in abundance for our<br> wealth:<br> With riches may he come to us;</p>
<a id='av20.069.02'/><p class="stamp">avś_20.069.02. </p>
<p class="sa">य॒स्य संस्थे॒ न॒ वृण्व॒ते ह॒री सम॒त्सु श॒त्रवः ।<br> त॒स्मा इ॒न्द्राय गायत ॥२॥</p>
<p class="hn">yásya saṃsthé ná vr̥ṇváte hárī samátsu śátravaḥ |<br> tásmā índrāya gāyata ||2||</p>
<p class="ru"></p>
<p class="en">Whose pair of tawny horses yoked in battles foemen challenge<br> not:<br> To him, to Indra, sing your song.</p>
<a id='av20.069.03'/><p class="stamp">avś_20.069.03. </p>
<p class="sa">सुतपा॒व्ने सुता॒ इमे॒ शु॒चयो यन्ति वीत॒ये ।<br> सो॒मासो द॒ध्याशिरः ॥३॥</p>
<p class="hn">sutapā́vne sutā́ imé śúcayo yanti vītáye |<br> sómāso dádhyāśiraḥ ||3||</p>
<p class="ru"></p>
<p class="en">Nigh to the Soma-drinker come, for his enjoyment, these bright<br> drops,<br> The Somas mingled with the curd.</p>
<a id='av20.069.04'/><p class="stamp">avś_20.069.04. </p>
<p class="sa">त्वं॒ सुत॒स्य पीत॒ये सद्यो॒ वृद्धो॒ अजायथाः ।<br> इ॒न्द्र ज्यै॒ष्ठ्याय सुक्रतो ॥४॥</p>
<p class="hn">tváṃ sutásya pītáye sadyó vr̥ddhó ajāyathāḥ |<br> índra jyáiṣṭhyāya sukrato ||4||</p>
<p class="ru"></p>
<p class="en">Thou, grown at once to perfect strength, wast born to drink the<br> Soma juice, strong Indra, for preeminence.</p>
<a id='av20.069.05'/><p class="stamp">avś_20.069.05. </p>
<p class="sa">आ॒ त्वा विशन्त्व् आश॒वः सो॒मास इन्द्र गिर्वणः ।<br> शं॒ ते सन्तु प्र॒चेतसे ॥५॥</p>
<p class="hn">ā́ tvā viśantv āśávaḥ sómāsa indra girvaṇaḥ |<br> śáṃ te santu prácetase ||5||</p>
<p class="ru"></p>
<p class="en">O Indra, lover of the song, may these quick Somas enter thee:<br> May they bring bliss to thee the Sage.</p>
<a id='av20.069.06'/><p class="stamp">avś_20.069.06. </p>
<p class="sa">त्वां॒ स्तो॒मा अवीवृधन् त्वा॒म् उक्था॒ शतक्रतो ।<br> त्वां॒ वर्धन्तु नो गि॒रः ॥६॥</p>
<p class="hn">tvā́ṃ stómā avīvr̥dhan tvā́m ukthā́ śatakrato |<br> tvā́ṃ vardhantu no gíraḥ ||6||</p>
<p class="ru"></p>
<p class="en">O Lord of Hundred Powers, our chants of praise and lauds have<br> strengthened thee:<br> So strengthen thee the songs we sing!</p>
<a id='av20.069.07'/><p class="stamp">avś_20.069.07. </p>
<p class="sa">अ॒क्षितोतिः सनेद् इमं॒ वा॒जम् इ॒न्द्रः सहस्रि॒णम् ।<br> य॒स्मिन् वि॒श्वानि पौं॒स्या ॥७॥</p>
<p class="hn">ákṣitotiḥ saned imáṃ vā́jam índraḥ sahasríṇam |<br> yásmin víśvāni páuṃsyā ||7||</p>
<p class="ru"></p>
<p class="en">Indra, whose succour never fails, accept this treasure thousand-<br> fold,<br> Wherein all manly powers abide.</p>
<a id='av20.069.08'/><p class="stamp">avś_20.069.08. </p>
<p class="sa">मा॒ नो म॒र्ता अभि॒ द्रुहन् तनू॒नाम् इन्द्र गिर्वणः ।<br> ई॒शानो यवया वध॒म् ॥८॥</p>
<p class="hn">mā́ no mártā abhí druhan tanū́nām indra girvaṇaḥ |<br> ī́śāno yavayā vadhám ||8||</p>
<p class="ru"></p>
<p class="en">O Indra, thou who lovest song, let no man hurt our bodies,<br> keep.<br> Slaughter far from us, for thou canst.</p>
<a id='av20.069.09'/><p class="stamp">avś_20.069.09. </p>
<p class="sa">युञ्ज॒न्ति ब्रध्न॒म् अरुष॒म् च॒रन्तं प॒रि तस्थु॒षः ।<br> रो॒चन्ते रोचना॒ दिवि॒ ॥९॥</p>
<p class="hn">yuñjánti bradhnám aruṣám cárantaṃ pári tasthúṣaḥ |<br> rócante rocanā́ diví ||9||</p>
<p class="ru"></p>
<p class="en"></p>
<a id='av20.069.10'/><p class="stamp">avś_20.069.10. </p>
<p class="sa">युञ्ज॒न्त्य् अस्य का॒म्या ह॒री वि॒पक्षसा र॒थे ।<br> शो॒णा धृष्णू॒ नृवा॒हसा ॥१०॥</p>
<p class="hn">yuñjánty asya kā́myā hárī vípakṣasā ráthe |<br> śóṇā dhr̥ṣṇū́ nr̥vā́hasā ||10||</p>
<p class="ru"></p>
<p class="en"></p>
<a id='av20.069.11'/><p class="stamp">avś_20.069.11. </p>
<p class="sa">केतुं॒ कृण्व॒न्न् अकेत॒वे पे॒शो मर्या अपेश॒से ।<br> स॒म् उष॒द्भिर् अजायथाः ॥११॥</p>
<p class="hn">ketúṃ kr̥ṇvánn aketáve péśo maryā apeśáse |<br> sám uṣádbhir ajāyathāḥ ||11||</p>
<p class="ru"></p>
<p class="en"></p>
<a id='av20.069.12'/><p class="stamp">avś_20.069.12. </p>
<p class="sa">आ॒द् अ॒ह स्वधा॒म् अ॒नु पु॒नर् गर्भत्व॒म् एरिरे॒ ।<br> द॒धाना ना॒म यज्ञि॒यम् ॥१२॥</p>
<p class="hn">ā́d áha svadhā́m ánu púnar garbhatvám eriré |<br> dádhānā nā́ma yajñíyam ||12||</p>
<p class="ru"></p>
<p class="en">Thereafter they, as is their wont, threw off the state of babes<br> urborn,<br> Taking their sacrificial name.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

