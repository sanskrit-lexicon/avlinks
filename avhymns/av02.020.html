<!DOCTYPE html>
<html>
<head>
<meta charset="UTF-8">
<title>av02.020</title>
<link rel="stylesheet" type="text/css" href="avhymns.css">
</head>
<body>
<a id='av02.020.01'/><p class="stamp">avś_02.020.01. </p>
<p class="sa">वा॒यो य॒त् ते त॒पस् ते॒न तं॒ प्र॒ति तप यो॑ ऽस्मा॒न् द्वे॒ष्टि यं॒ वयं॒ द्विष्मः॒ ॥१॥</p>
<p class="hn">vā́yo yát te tápas téna táṃ práti tapa yò 'smā́n dvéṣṭi yáṃ vayáṃ dviṣmáḥ ||1||</p>
<p class="ru">О Ваю, (тот) жар, что у тебя, изжарь им того, кто нас ненавидит, кого ненавидим мы!</p>
<p class="en"></p>
<a id='av02.020.02'/><p class="stamp">avś_02.020.02. </p>
<p class="sa">वा॒यो य॒त् ते ह॒रस् ते॒न तं॒ प्र॒ति हर यो॑ ऽस्मा॒न् द्वे॒ष्टि यं॒ वयं॒ द्विष्मः॒ ॥२॥</p>
<p class="hn">vā́yo yát te háras téna táṃ práti hara yò 'smā́n dvéṣṭi yáṃ vayáṃ dviṣmáḥ ||2||</p>
<p class="ru">О Ваю, (та) хватка, что у тебя, схвати ею того, кто нас ненавидит, кого ненавидим мы!</p>
<p class="en"></p>
<a id='av02.020.03'/><p class="stamp">avś_02.020.03. </p>
<p class="sa">वा॒यो य॒त् ते ऽर्चि॒स् ते॒न तं॒ प्र॒त्य् अर्च यो॑ ऽस्मा॒न् द्वे॒ष्टि यं॒ वयं॒ द्विष्मः॒ ॥३॥</p>
<p class="hn">vā́yo yát te 'rcís téna táṃ práty arca yò 'smā́n dvéṣṭi yáṃ vayáṃ dviṣmáḥ ||3||</p>
<p class="ru">О Ваю, (то) пламя, что у тебя, воспламени им того, кто нас ненавидит, кого ненавидим мы!</p>
<p class="en"></p>
<a id='av02.020.04'/><p class="stamp">avś_02.020.04. </p>
<p class="sa">वा॒यो य॒त् ते शोचि॒स् ते॒न तं॒ प्र॒ति शोच यो॑ ऽस्मा॒न् द्वे॒ष्टि यं॒ वयं॒ द्विष्मः॒ ॥४॥</p>
<p class="hn">vā́yo yát te śocís téna táṃ práti śoca yò 'smā́n dvéṣṭi yáṃ vayáṃ dviṣmáḥ ||4||</p>
<p class="ru">О Ваю, (тот) пыл, что у тебя, заставь им пылать того, кто нас ненавидит, кого ненавидим мы!</p>
<p class="en"></p>
<a id='av02.020.05'/><p class="stamp">avś_02.020.05. </p>
<p class="sa">वा॒यो य॒त् ते ते॒जस् ते॒न त॒म् अतेज॒सं कृणु यो॑ ऽस्मा॒न् द्वे॒ष्टि यं॒ वयं॒ द्विष्मः॒ ॥५॥</p>
<p class="hn">vā́yo yát te téjas téna tám atejásaṃ kr̥ṇu yò 'smā́n dvéṣṭi yáṃ vayáṃ dviṣmáḥ ||5||</p>
<p class="ru">О Ваю, (тот) блеск, что у тебя, лиши им блеска того, кто нас ненавидит, кого ненавидим мы!</p>
<p class="en"></p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

