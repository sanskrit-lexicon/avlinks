<!DOCTYPE html>
<html>
<head>
<meta charset="UTF-8">
<title>av20.125</title>
<link rel="stylesheet" type="text/css" href="avhymns.css">
</head>
<body>
<a id='av20.125.01'/><p class="stamp">avś_20.125.01. </p>
<p class="sa">अ॒पेन्द्र प्रा॒चो मघवन्न् अमि॒त्रान् अ॒पा॒पाचो अभिभूते नुदस्व ।<br> अ॒पो॒दीचो अ॒प शूराधरा॒च उरौ॒ य॒था त॒व श॒र्मन् म॒देम ॥१॥</p>
<p class="hn">ápendra prā́co maghavann amítrān ápā́pāco abhibhūte nudasva |<br> ápódīco ápa śūrādharā́ca uráu yáthā táva śárman mádema ||1||</p>
<p class="ru"></p>
<p class="en">Drive all our enemies away, O Indra, the western, mighty Con-<br> queror, and the eastern,<br> Hero, drive off our northern foes and southern, that we in thy<br> wide shelter may be joyful.</p>
<a id='av20.125.02'/><p class="stamp">avś_20.125.02. </p>
<p class="sa">कुवि॒द् अङ्ग॒ य॒वमन्तो य॒वं चिद् य॒था दा॒न्त्य् अनुपूर्वं॒ वियू॒य ।<br> इहे॒हैषां कृणुहि भो॒जनानि ये॒ बर्हि॒षो न॒मोवृक्तिं न॒ जग्मुः॒ ॥२॥</p>
<p class="hn">kuvíd aṅgá yávamanto yávaṃ cid yáthā dā́nty anupūrváṃ viyū́ya |<br> ihéhaiṣāṃ kr̥ṇuhi bhójanāni yé barhíṣo námovr̥ktiṃ ná jagmúḥ ||2||</p>
<p class="ru"></p>
<p class="en">What then? As men whose fields are full of barley reap the ripe<br> corn removing it in order,<br> So bring the food of those men, bring it hither, who come not<br> to prepare the grass for worship.</p>
<a id='av20.125.03'/><p class="stamp">avś_20.125.03. </p>
<p class="sa">नहि॒ स्थू॒र्य् ऋतुथा॒ यात॒म् अस्ति नो॒त॒ श्र॒वो विविदे संगमे॒षु ।<br> गव्य॒न्त इ॒न्द्रं सख्या॒य वि॒प्रा अश्वाय॒न्तो वृ॒षणं वाज॒यन्तः ॥३॥</p>
<p class="hn">nahí sthū́ry r̥tuthā́ yātám asti nótá śrávo vivide saṃgaméṣu |<br> gavyánta índraṃ sakhyā́ya víprā aśvāyánto vŕ̥ṣaṇaṃ vājáyantaḥ ||3||</p>
<p class="ru"></p>
<p class="en">Men come not with one horse at sacred seasons; thus they<br> obtain no honour in assemblies.<br> Sages desiring herds of kine and horses strengthen the mighty<br> Indra for his friendship.</p>
<a id='av20.125.04'/><p class="stamp">avś_20.125.04. </p>
<p class="sa">युवं॒ सुरा॒मम् अश्विना न॒मुचाव् आसुरे॒ स॒चा ।<br> विपिपाना॒ शुभस् पती इ॒न्द्रं क॒र्मस्व् आवतम् ॥४॥</p>
<p class="hn">yuváṃ surā́mam aśvinā námucāv āsuré sácā |<br> vipipānā́ śubhas patī índraṃ kármasv āvatam ||4||</p>
<p class="ru"></p>
<p class="en">Ye, Asvins, Lords of Splendour, drank full draughts of grateful<br> Soma juice,<br> And aided Indra in his work with Namuchi of Asura birth.</p>
<a id='av20.125.05'/><p class="stamp">avś_20.125.05. </p>
<p class="sa">पुत्र॒म् इव पित॒राव् अश्वि॒नोभे॒न्द्राव॒थुः का॒व्यैर् दंस॒नाभिः ।<br> य॒त् सुरा॒मं व्य् अ॒पिबः श॒चीभिः स॒रस्वती त्वा मघवन्न् अभिष्णक् ॥५॥</p>
<p class="hn">putrám iva pitárāv aśvínobhéndrāváthuḥ kā́vyair daṃsánābhiḥ |<br> yát surā́maṃ vy ápibaḥ śácībhiḥ sárasvatī tvā maghavann abhiṣṇak ||5||</p>
<p class="ru"></p>
<p class="en">As parents aid a son, both Asvins, Indra, aided thee with their<br> wondrous powers and wisdom<br> When thou, with might, hadst drunk the draught that glad-<br> dens, Sarasvati, O Maghavan refreshed thee.</p>
<a id='av20.125.06'/><p class="stamp">avś_20.125.06. </p>
<p class="sa">इ॒न्द्रः सुत्रा॒मा स्व॒वां अ॒वोभिः सुमृडीको॒ भवतु विश्व॒वेदाः ।<br> बा॒धतां द्वे॒षो अ॒भयं नः कृणोतु सुवी॒र्यस्य प॒तयः स्याम ॥६॥</p>
<p class="hn">índraḥ sutrā́mā svávām̐ ávobhiḥ sumr̥ḍīkó bhavatu viśvávedāḥ |<br> bā́dhatāṃ dvéṣo ábhayaṃ naḥ kr̥ṇotu suvī́ryasya pátayaḥ syāma ||6||</p>
<p class="ru"></p>
<p class="en">Indra is strong to save, rich in assistance: may he, possessing<br> all, be kind and gracious.<br> May he disperse our foes and give us safety, and may we be the<br> lords of hero vigour.</p>
<a id='av20.125.07'/><p class="stamp">avś_20.125.07. </p>
<p class="sa">स॒ सुत्रा॒मा स्व॒वां इ॒न्द्रो अस्म॒द् आरा॒च् चिद् द्वे॒षः सनुत॒र् युयोतु ।<br> त॒स्य वयं॒ सुमतौ॒ यज्ञि॒यस्या॒पि भद्रे॒ सौमनसे॒ स्याम ॥७॥</p>
<p class="hn">sá sutrā́mā svávām̐ índro asmád ārā́c cid dvéṣaḥ sanutár yuyotu |<br> tásya vayáṃ sumatáu yajñíyasyā́pi bhadré saumanasé syāma ||7||</p>
<p class="ru"></p>
<p class="en">May we enjoy his favour, his the holy: may we enjoy his blessed<br> loving-kindness.<br> May this rich Indra, as our good protector, drive off and keep<br> afar all those who hate us.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

