<!DOCTYPE html>
<html>
<head>
<meta charset="UTF-8">
<title>av20.025</title>
<link rel="stylesheet" type="text/css" href="avhymns.css">
</head>
<body>
<a id='av20.025.01'/><p class="stamp">avś_20.025.01. </p>
<p class="sa">अ॒श्वावति प्रथमो॒ गो॒षु गछति सुप्रावी॒र् इन्द्र म॒र्त्यस् त॒वोति॒भिः ।<br> त॒म् इ॒त् पृणक्षि व॒सुना भ॒वीयसा सि॒न्धुम् आ॒पो य॒थाभि॒तो वि॒चेतसः ॥१॥</p>
<p class="hn">áśvāvati prathamó góṣu gachati suprāvī́r indra mártyas távotíbhiḥ |<br> tám ít pr̥ṇakṣi vásunā bhávīyasā síndhum ā́po yáthābhíto vícetasaḥ ||1||</p>
<p class="ru"></p>
<p class="en">Indra, the mortal man well guarded by thine aid goes foremost<br> in the wealth of horses and of kine.<br> With amplest wealth thou fillest him, as round about the waters<br> clearly seen afar fill Sindhu full.</p>
<a id='av20.025.02'/><p class="stamp">avś_20.025.02. </p>
<p class="sa">आ॒पो न॒ देवी॒र् उ॒प यन्ति होत्रि॒यम् अवः॒ पश्यन्ति वि॒ततं य॒था र॒जः ।<br> प्राचै॒र् देवा॒सः प्र॒ णयन्ति देवयुं॒ ब्रह्मप्रि॒यं जोषयन्ते वरा॒ इव ॥२॥</p>
<p class="hn">ā́po ná devī́r úpa yanti hotríyam aváḥ paśyanti vítataṃ yáthā rájaḥ |<br> prācáir devā́saḥ prá ṇayanti devayúṃ brahmapríyaṃ joṣayante varā́ iva ||2||</p>
<p class="ru"></p>
<p class="en">The heavenly waters come not nigh the priestly bowl: they but<br> look down and see how far mid-air is spread:<br> The Deities conduct the pious man to them: like suitors they<br> delight in him who loveth prayer.</p>
<a id='av20.025.03'/><p class="stamp">avś_20.025.03. </p>
<p class="sa">अ॒धि द्व॒योर् अदधा उक्थ्यं॑ व॒चो यत॒स्रुचा मिथुना॒ या॒ सपर्य॒तः ।<br> अ॒संयत्तो व्रते॒ ते क्षेति पु॒ष्यति भद्रा॒ शक्ति॒र् य॒जमानाय सुन्वते॒ ॥३॥</p>
<p class="hn">ádhi dváyor adadhā ukthyàṃ váco yatásrucā mithunā́ yā́ saparyátaḥ |<br> ásaṃyatto vraté te kṣeti púṣyati bhadrā́ śaktír yájamānāya sunvaté ||3||</p>
<p class="ru"></p>
<p class="en">Praiseworthy blessing hast thou laid upon the pair who with<br> uplifted ladle serve thee, man and wife.<br> Unchecked he dwells and prospers in thy law: thy power brings<br> blessing to the sacrificer pouring gifts.</p>
<a id='av20.025.04'/><p class="stamp">avś_20.025.04. </p>
<p class="sa">आ॒द् अ॒ङ्गिराः प्रथमं॒ दधिरे व॒य इद्धा॒ग्नयः श॒म्या ये॒ सुकृत्य॒या ।<br> स॒र्वं पणेः॒ स॒म् अविन्दन्त भो॒जनम् अ॒श्वावन्तं गो॒मन्तम् आ॒ पशुं॒ न॒रः ॥४॥</p>
<p class="hn">ā́d áṅgirāḥ prathamáṃ dadhire váya iddhā́gnayaḥ śámyā yé sukr̥tyáyā |<br> sárvaṃ paṇéḥ sám avindanta bhójanam áśvāvantaṃ gómantam ā́ paśúṃ náraḥ ||4||</p>
<p class="ru"></p>
<p class="en">First the Angirases won themselves vital power, whose fires were<br> kindled through good deeds and sacrifice.<br> The men together found the Pani's hoarded wealth, the cattle,<br> and the wealth in horses and in kine,</p>
<a id='av20.025.05'/><p class="stamp">avś_20.025.05. </p>
<p class="sa">यज्ञै॒र् अ॒थर्वा प्रथमः॒ पथ॒स् तते त॒तः सू॒र्यो व्रतपा॒ वेन॒ आ॒जनि ।<br> आ॒ गा॒ आजद् उश॒ना काव्यः॒ स॒चा यम॒स्य जात॒म् अमृ॒तं यजामहे ॥५॥</p>
<p class="hn">yajñáir átharvā prathamáḥ pathás tate tátaḥ sū́ryo vratapā́ vená ā́jani |<br> ā́ gā́ ājad uśánā kāvyáḥ sácā yamásya jātám amŕ̥taṃ yajāmahe ||5||</p>
<p class="ru"></p>
<p class="en">Atharvan first by sacrifices laid the path; then, guardian of the<br> Law, sprang up the loving Sun.<br> Usanā Kāvya drove the kine hither with him: let us with offer-<br> ings honour Yama's deathless birth.</p>
<a id='av20.025.06'/><p class="stamp">avś_20.025.06. </p>
<p class="sa">बर्हि॒र् वा य॒त् स्वपत्या॒य वृज्य॒ते ऽर्को॒ वा श्लो॒कम् आघो॒षते दिवि॒ ।<br> ग्रा॒वा य॒त्र व॒दति करु॒र् उक्थ्य॑स् त॒स्ये॒द् इ॒न्द्रो अभिपित्वे॒षु रण्यति ॥६॥</p>
<p class="hn">barhír vā yát svapatyā́ya vr̥jyáte 'rkó vā ślókam āghóṣate diví |<br> grā́vā yátra vádati karúr ukthyàs tásyéd índro abhipitvéṣu raṇyati ||6||</p>
<p class="ru"></p>
<p class="en">When sacred grass is trimmed to aid the auspicious work, or<br> the hymn makes its voice of praise sound to the sky,<br> Where the stone rings as 'twere a singer skilled in laud,—Indra<br> in truth delights when these come near to him.</p>
<a id='av20.025.07'/><p class="stamp">avś_20.025.07. </p>
<p class="sa">प्रो॒ग्रां॒ पीतिं॒ वृ॒ष्ण इयर्मि सत्यां॒ प्रयै॒ सुत॒स्य हर्यश्व तु॒भ्यम् ।<br> इ॒न्द्र धे॒नाभिर् इह॒ मादयस्व धीभि॒र् वि॒श्वाभिः श॒च्या गृणानः॒ ॥७॥</p>
<p class="hn">prógrā́ṃ pītíṃ vŕ̥ṣṇa iyarmi satyā́ṃ prayái sutásya haryaśva túbhyam |<br> índra dhénābhir ihá mādayasva dhībhír víśvābhiḥ śácyā gr̥ṇānáḥ ||7||</p>
<p class="ru"></p>
<p class="en">To make thee start, a strong true draught I offer to thee the<br> Bull, O thou whom bay steeds carry.<br> Here take delight. O Indra, in our voices while thou art hymned<br> with power and all our spirit.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

