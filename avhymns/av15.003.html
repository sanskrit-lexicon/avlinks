<!DOCTYPE html>
<html>
<head>
<meta charset="UTF-8">
<title>av15.003</title>
<link rel="stylesheet" type="text/css" href="avhymns.css">
</head>
<body>
<a id='av15.003.01'/><p class="stamp">avś_15.003.01. </p>
<p class="sa">स॒ संवत्सर॒म् ऊर्ध्वो॑ ऽतिष्ठत् तं॒ देवा॒ अब्रुवन् व्रा॒त्य किं॒ नु॒ तिष्ठसी॒ति ॥१॥</p>
<p class="hn">sá saṃvatsarám ūrdhvò 'tiṣṭhat táṃ devā́ abruvan vrā́tya kíṃ nú tiṣṭhasī́ti ||1||</p>
<p class="ru">Парьяя 3Он прямо стоял год. Ему сказали боги: "Вратья, что ты сейчас стоишь?"</p>
<p class="en">For a whole year he stood erect. The Gods said unto him, Why<br> standest thou, O Vrātya? He answered and said, Let them<br> bring my couch.</p>
<a id='av15.003.02'/><p class="stamp">avś_15.003.02. </p>
<p class="sa">सो॑ ऽब्रवीद् आसन्दीं॒ मे सं॒ भरन्त्व् इ॒ति ॥२॥</p>
<p class="hn">sò 'bravīd āsandī́ṃ me sáṃ bharantv íti ||2||</p>
<p class="ru">Он сказал: "Пусть принесут мне деревянное сиденье".</p>
<p class="en"></p>
<a id='av15.003.03'/><p class="stamp">avś_15.003.03. </p>
<p class="sa">त॒स्मै व्रा॒त्यायासन्दीं॒ स॒म् अभरन् ॥३॥</p>
<p class="hn">tásmai vrā́tyāyāsandī́ṃ sám abharan ||3||</p>
<p class="ru">Этому вратье принесли деревянное сиденье.</p>
<p class="en">They brought the couch for that Vrātya.</p>
<a id='av15.003.04'/><p class="stamp">avś_15.003.04. </p>
<p class="sa">त॒स्या ग्रीष्म॒श् च वसन्त॒श् च द्वौ॒ पा॒दाव् आ॒स्तां शर॒च् च वर्षा॒श् च द्वौ॒ ॥४॥</p>
<p class="hn">tásyā grīṣmáś ca vasantáś ca dváu pā́dāv ā́stāṃ śarác ca varṣā́ś ca dváu ||4||</p>
<p class="ru">Лето и весна были у него двумя ногами, осень и дожди - (тоже) двумя.</p>
<p class="en">Two of its feet were Summer and Spring, and two were Autumn<br> and the Rains.</p>
<a id='av15.003.05'/><p class="stamp">avś_15.003.05. </p>
<p class="sa">बृह॒च् च रथन्तरं॒ चानूच्ये॑ आ॒स्तां यज्ञायज्ञि॒यं च वामदेव्यं॒ च तिरश्च्ये॑ ॥५॥</p>
<p class="hn">br̥hác ca rathantaráṃ cānūcyè ā́stāṃ yajñāyajñíyaṃ ca vāmadevyáṃ ca tiraścyè ||5||</p>
<p class="ru">(Мелодии) брихат и ратхантара были продольными, яджняядж-ния и вамадевья - поперечными.</p>
<p class="en">Brihat and Rathantara were the two long boards, Yajnāyajniya<br> and Vāmadevya the two cross-boards.</p>
<a id='av15.003.06'/><p class="stamp">avś_15.003.06. </p>
<p class="sa">ऋ॒चः प्रा॒ञ्चस् त॒न्तवो य॒जूंषि तिर्य॒ञ्चः ॥६॥</p>
<p class="hn">ŕ̥caḥ prā́ñcas tántavo yájūṃṣi tiryáñcaḥ ||6||</p>
<p class="ru">Гимны - направленные вперед нити, жертвенные формулы - поперечные.</p>
<p class="en">Holy verses were the strings lengthwise, and Yajus formulas the<br> cross-tapes.</p>
<a id='av15.003.07'/><p class="stamp">avś_15.003.07. </p>
<p class="sa">वे॒द आस्त॒रणं ब्र॒ह्मोपब॒र्हणम् ॥७॥</p>
<p class="hn">véda āstáraṇaṃ bráhmopabárhaṇam ||7||</p>
<p class="ru">Веда - подстилка, брахман - подушка.</p>
<p class="en">Sacred lore was the blanket, Devotion the coverlet.</p>
<a id='av15.003.08'/><p class="stamp">avś_15.003.08. </p>
<p class="sa">सा॒मासाद॒ उद्गीथो॑ ऽपश्रयः॒ ॥८॥</p>
<p class="hn">sā́māsādá udgīthò 'paśrayáḥ ||8||</p>
<p class="ru">Мелодия - сиденье, песнопение - покрывало (?).</p>
<p class="en">The Sāman was the Cushion, and chanting the bolster.</p>
<a id='av15.003.09'/><p class="stamp">avś_15.003.09. </p>
<p class="sa">ता॒म् आसन्दीं॒ व्रा॒त्य आ॒रोहत् ॥९॥</p>
<p class="hn">tā́m āsandī́ṃ vrā́tya ā́rohat ||9||</p>
<p class="ru">Вратья взобрался на это сиденье.</p>
<p class="en">The Vrātya ascended that couch.</p>
<a id='av15.003.10'/><p class="stamp">avś_15.003.10. </p>
<p class="sa">त॒स्य देवजनाः॒ परिष्कन्दा॒ आ॒सन्त् संकल्पाः॒ प्रहाय्या॑ वि॒श्वानि भूता॒न्य् उपस॒दः ॥१०॥</p>
<p class="hn">tásya devajanā́ḥ pariṣkandā́ ā́sant saṃkalpā́ḥ prahāyyā̀ víśvāni bhūtā́ny upasádaḥ ||10||</p>
<p class="ru">Божественный народ был его слугами, намерения - посланцами, все существа - помощниками.</p>
<p class="en">The hosts of Gods were his attendants, solemn vows his<br> messengers, and all creatures his worshippers.</p>
<a id='av15.003.11'/><p class="stamp">avś_15.003.11. </p>
<p class="sa">वि॒श्वान्य् एवा॒स्य भूता॒न्य् उपस॒दो भवन्ति य॒ एवं॒ वे॒द ॥११॥</p>
<p class="hn">víśvāny evā́sya bhūtā́ny upasádo bhavanti yá eváṃ véda ||11||</p>
<p class="ru">Кто так знает, у того все существа становятся помощниками.</p>
<p class="en">All creatures become the worshippers of him who possesses this<br> knowledge.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

