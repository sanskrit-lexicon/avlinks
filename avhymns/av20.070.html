<!DOCTYPE html>
<html>
<head>
<meta charset="UTF-8">
<title>av20.070</title>
<link rel="stylesheet" type="text/css" href="avhymns.css">
</head>
<body>
<a id='av20.070.01'/><p class="stamp">avś_20.070.01. </p>
<p class="sa">वीलु॒ चिद् आरुजत्नु॒भिर् गु॒हा चिद् इन्द्र व॒ह्निभिः ।<br> अ॒विन्द उस्रि॒या अ॒नु ॥१॥</p>
<p class="hn">vīlú cid ārujatnúbhir gúhā cid indra váhnibhiḥ |<br> ávinda usríyā ánu ||1||</p>
<p class="ru"></p>
<p class="en">Thou, Indra, with the Tempest-Gods, the breakers down of<br> what is firm,<br> Foundest the kine even in the cave.</p>
<a id='av20.070.02'/><p class="stamp">avś_20.070.02. </p>
<p class="sa">देवय॒न्तो य॒था मति॒म् अ॒छा विद॒द्वसुं गि॒रः ।<br> महा॒म् अनूषत श्रुत॒म् ॥२॥</p>
<p class="hn">devayánto yáthā matím áchā vidádvasuṃ gíraḥ |<br> mahā́m anūṣata śrutám ||2||</p>
<p class="ru"></p>
<p class="en">Worshipping even as they list, singers laud him who findeth<br> wealth,<br> The far-renowned, the mighty One.</p>
<a id='av20.070.03'/><p class="stamp">avś_20.070.03. </p>
<p class="sa">इ॒न्द्रेण सं॒ हि॒ दृ॒क्षसे संजग्मानो॒ अ॒बिभ्युषा ।<br> मन्दू॒ समान॒वर्चसा ॥३॥</p>
<p class="hn">índreṇa sáṃ hí dŕ̥kṣase saṃjagmānó ábibhyuṣā |<br> mandū́ samānávarcasā ||3||</p>
<p class="ru"></p>
<p class="en">Then, faring on by Indra's side, the fearless, let thyself be seen,.<br> Both gracious and in splendour peers.</p>
<a id='av20.070.04'/><p class="stamp">avś_20.070.04. </p>
<p class="sa">अनवद्यै॒र् अभि॒द्युभिर् मखः॒ स॒हस्वद् अर्चति ।<br> गणै॒र् इ॒न्द्रस्य का॒म्यैः ॥४॥</p>
<p class="hn">anavadyáir abhídyubhir makháḥ sáhasvad arcati |<br> gaṇáir índrasya kā́myaiḥ ||4||</p>
<p class="ru"></p>
<p class="en">With Indra's well-beloved hosts, the blameless, tending heaven-<br> ward,<br> The sacrificer cries aloud.</p>
<a id='av20.070.05'/><p class="stamp">avś_20.070.05. </p>
<p class="sa">अ॒तः परिज्मन्न् आ॒ गहि दिवो॒ वा रोचना॒द् अ॒धि ।<br> स॒म् अस्मिन्न् ऋञ्जते गि॒रः ॥५॥</p>
<p class="hn">átaḥ parijmann ā́ gahi divó vā rocanā́d ádhi |<br> sám asminn r̥ñjate gíraḥ ||5||</p>
<p class="ru"></p>
<p class="en">Come from this place, O wanderer, or downward from the light<br> of heaven!<br> Our songs of praise all yearn for this.</p>
<a id='av20.070.06'/><p class="stamp">avś_20.070.06. </p>
<p class="sa">इतो॒ वा साति॒म् ई॒महे दिवो॒ वा पा॒र्थिवाद् अ॒धि ।<br> इ॒न्द्रं महो॒ वा र॒जसः ॥६॥</p>
<p class="hn">itó vā sātím ī́mahe divó vā pā́rthivād ádhi |<br> índraṃ mahó vā rájasaḥ ||6||</p>
<p class="ru"></p>
<p class="en">Or Indra we implore for help from here, from heaven above the<br> earth,<br> Or from the spacious firmament.</p>
<a id='av20.070.07'/><p class="stamp">avś_20.070.07. </p>
<p class="sa">इ॒न्द्रम् इ॒द् गथि॒नो बृह॒द् इ॒न्द्रम् अर्के॒भिर् अर्कि॒णः ।<br> इ॒न्द्रं वा॒णीर् अनूषत ॥७॥</p>
<p class="hn">índram íd gathíno br̥hád índram arkébhir arkíṇaḥ |<br> índraṃ vā́ṇīr anūṣata ||7||</p>
<p class="ru"></p>
<p class="en">Indra the singers with high praise, Indra reciters with their<br> lauds,<br> Indra the choirs have glorified.</p>
<a id='av20.070.08'/><p class="stamp">avś_20.070.08. </p>
<p class="sa">इ॒न्द्र इ॒द् ध॒र्योः स॒चा सं॒मि॒श्ल आ॒ वचोयु॒जा ।<br> इ॒न्द्रो वज्री॒ हिरण्य॒यः ॥८॥</p>
<p class="hn">índra íd dháryoḥ sácā sáṃmíśla ā́ vacoyújā |<br> índro vajrī́ hiraṇyáyaḥ ||8||</p>
<p class="ru"></p>
<p class="en">Indra hath ever close to him his two bay steeds and word-yoked<br> car,<br> Indra the golden, Thunder-armed.</p>
<a id='av20.070.09'/><p class="stamp">avś_20.070.09. </p>
<p class="sa">इ॒न्द्रो दीर्घा॒य च॒क्षस आ॒ सू॒र्यं रोहयद् दिवि॒ ।<br> वि॒ गो॒भिर् इ॒न्द्रम् ऐरयत् ॥९॥</p>
<p class="hn">índro dīrghā́ya cákṣasa ā́ sū́ryaṃ rohayad diví |<br> ví góbhir índram airayat ||9||</p>
<p class="ru"></p>
<p class="en">Indra hath raisedjthe Sun on high in heaven, that he may see<br> afar:<br> He burst the mountain for the kine.</p>
<a id='av20.070.10'/><p class="stamp">avś_20.070.10. </p>
<p class="sa">इ॒न्द्र वा॒जेषु नो ऽव सह॒स्रप्रधनेषु च ।<br> उग्र॒ उग्रा॒भिर् ऊति॒भिः ॥१०॥</p>
<p class="hn">índra vā́jeṣu no 'va sahásrapradhaneṣu ca |<br> ugrá ugrā́bhir ūtíbhiḥ ||10||</p>
<p class="ru"></p>
<p class="en">Help us, O Indra, in the frays, yea, frays where thousand spoils<br> are gained,<br> With awful aids, O awful One.</p>
<a id='av20.070.11'/><p class="stamp">avś_20.070.11. </p>
<p class="sa">इ॒न्द्रं वयं॒ महाधन॒ इ॒न्द्रम् अ॒र्भे हवामहे ।<br> यु॒जं वृत्रे॒षु वज्रि॒णम् ॥११॥</p>
<p class="hn">índraṃ vayáṃ mahādhaná índram árbhe havāmahe |<br> yújaṃ vr̥tréṣu vajríṇam ||11||</p>
<p class="ru"></p>
<p class="en">In mighty battle we invoke, Indra, Indra in lesser fight,<br> The friend who bends his bolt at fiends.</p>
<a id='av20.070.12'/><p class="stamp">avś_20.070.12. </p>
<p class="sa">स॒ नो वृषन्न् अमुं॒ चरुं॒ स॒त्रादावन्न् अ॒पा वृधि ।<br> अस्म॒भ्यम् अ॒प्रतिष्कुतः ॥१२॥</p>
<p class="hn">sá no vr̥ṣann amúṃ carúṃ sátrādāvann ápā vr̥dhi |<br> asmábhyam ápratiṣkutaḥ ||12||</p>
<p class="ru"></p>
<p class="en">Unclose, our manly Hero, thou for ever bounteous, yonder<br> cloud,<br> For us, thou irresistible.</p>
<a id='av20.070.13'/><p class="stamp">avś_20.070.13. </p>
<p class="sa">तुञ्जे॒तुञ्जे य॒ उ॒त्तरे स्तो॒मा इ॒न्द्रस्य वज्रि॒णः ।<br> न॒ विन्धे अस्य सुष्टुति॒म् ॥१३॥</p>
<p class="hn">tuñjétuñje yá úttare stómā índrasya vajríṇaḥ |<br> ná vindhe asya suṣṭutím ||13||</p>
<p class="ru"></p>
<p class="en">Still higher, at each strain of mine, thunder-armed Indra's,<br> praises rise:<br> I find no laud worthy of him.</p>
<a id='av20.070.14'/><p class="stamp">avś_20.070.14. </p>
<p class="sa">वृ॒षा यूथे॒व वं॒सगः कृष्टी॒र् इयर्त्य् ओ॒जसा ।<br> ई॒शानो अ॒प्रतिष्कुतः ॥१४॥</p>
<p class="hn">vŕ̥ṣā yūthéva váṃsagaḥ kr̥ṣṭī́r iyarty ójasā |<br> ī́śāno ápratiṣkutaḥ ||14||</p>
<p class="ru"></p>
<p class="en">Even as the bull drives on the herds, he drives the people with<br> his might,<br> The ruler irresistible:</p>
<a id='av20.070.15'/><p class="stamp">avś_20.070.15. </p>
<p class="sa">य॒ ए॒कश् चर्षणीनां॒ व॒सूनाम् इरज्य॒ति ।<br> इ॒न्द्रः प॒ञ्च क्षितीना॒म् ॥१५॥</p>
<p class="hn">yá ékaś carṣaṇīnā́ṃ vásūnām irajyáti |<br> índraḥ páñca kṣitīnā́m ||15||</p>
<p class="ru"></p>
<p class="en">Indra who rules with single sway men, riches, and the fivefold<br> race.<br> Of those who dwell upon the earth.</p>
<a id='av20.070.16'/><p class="stamp">avś_20.070.16. </p>
<p class="sa">इ॒न्द्रं वो विश्व॒तस् प॒रि ह॒वामहे ज॒नेभ्यः ।<br> अस्मा॒कम् अस्तु के॒वलः ॥१६॥</p>
<p class="hn">índraṃ vo viśvátas pári hávāmahe jánebhyaḥ |<br> asmā́kam astu kévalaḥ ||16||</p>
<p class="ru"></p>
<p class="en">For your sake from each side we call Indra away from other<br> men:<br> Ours, and none others', may he be.</p>
<a id='av20.070.17'/><p class="stamp">avś_20.070.17. </p>
<p class="sa">ए॒न्द्र सानसिं॒ रयिं॒ सजि॒त्वानं सदास॒हम् ।<br> व॒र्षिष्ठम् ऊत॒ये भर ॥१७॥</p>
<p class="hn">éndra sānasíṃ rayíṃ sajítvānaṃ sadāsáham |<br> várṣiṣṭham ūtáye bhara ||17||</p>
<p class="ru"></p>
<p class="en">Indra, bring wealth that gives delight, the victor's ever-conquer-<br> ing wealth,<br> Most excellent, to be our aid;</p>
<a id='av20.070.18'/><p class="stamp">avś_20.070.18. </p>
<p class="sa">नि॒ ये॒न मुष्टिहत्य॒या नि॒ वृत्रा॒ रुण॒धामहै ।<br> त्वो॒तासो न्य् अ॒र्वता ॥१८॥</p>
<p class="hn">ní yéna muṣṭihatyáyā ní vr̥trā́ ruṇádhāmahai |<br> tvótāso ny árvatā ||18||</p>
<p class="ru"></p>
<p class="en">By means of which we may repel our foes in battle hand to<br> hand.<br> By thee assisted with the car.</p>
<a id='av20.070.19'/><p class="stamp">avś_20.070.19. </p>
<p class="sa">इ॒न्द्र त्वो॒तासो आ॒ वयं॒ व॒ज्रं घना॒ ददीमहि ।<br> ज॒येम सं॒ युधि॒ स्पृ॒धः ॥१९॥</p>
<p class="hn">índra tvótāso ā́ vayáṃ vájraṃ ghanā́ dadīmahi |<br> jáyema sáṃ yudhí spŕ̥dhaḥ ||19||</p>
<p class="ru"></p>
<p class="en">Aided by thee, the Thunder-armed, Indra; may we lit up the<br> bolt,<br> And conquer all our foes in fight.</p>
<a id='av20.070.20'/><p class="stamp">avś_20.070.20. </p>
<p class="sa">वयं॒ शू॒रेभिर् अ॒स्तृभिर् इ॒न्द्र त्व॒या युजा॒ वय॒म् ।<br> सासह्या॒म पृतन्यतः॒ ॥२०॥</p>
<p class="hn">vayáṃ śū́rebhir ástr̥bhir índra tváyā yujā́ vayám |<br> sāsahyā́ma pr̥tanyatáḥ ||20||</p>
<p class="ru"></p>
<p class="en">With thee, O Indra, for ally, with missile-darting heroes may<br> We conquer our embattled foes.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

