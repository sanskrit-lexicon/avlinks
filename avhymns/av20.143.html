<!DOCTYPE html>
<html>
<head>
<meta charset="UTF-8">
<title>av20.143</title>
<link rel="stylesheet" type="text/css" href="avhymns.css">
</head>
<body>
<a id='av20.143.01'/><p class="stamp">avś_20.143.01. </p>
<p class="sa">तं॒ वां र॒थं वय॒म् अद्या॒ हुवेम पृथुज्र॒यम् अश्विना सं॒गतिं गोः॒ ।<br> यः॒ सूर्यां॒ व॒हति वन्धुरायु॒र् गि॒र्वाहसं पुरुत॒मं वसूयु॒म् ॥१॥</p>
<p class="hn">táṃ vāṃ ráthaṃ vayám adyā́ huvema pr̥thujráyam aśvinā sáṃgatiṃ góḥ |<br> yáḥ sūryā́ṃ váhati vandhurāyúr gírvāhasaṃ purutámaṃ vasūyúm ||1||</p>
<p class="ru"></p>
<p class="en">We invocate this day your car, far-spreading, O Asvins, even<br> the gathering of the sunlight,<br> Car praised in hymns, most ample, rich in treasure, fitted with<br> seats, the car that beareth Sūryā.</p>
<a id='av20.143.02'/><p class="stamp">avś_20.143.02. </p>
<p class="sa">युवं॒ श्रि॒यम् अश्विना देव॒ता तां॒ दि॒वो नपाता वनथः श॒चीभिः ।<br> युवो॒र् व॒पुर् अभि॒ पृ॒क्षः सचन्ते व॒हन्ति य॒त् ककुहा॒सो र॒थे वाम् ॥२॥</p>
<p class="hn">yuváṃ śríyam aśvinā devátā tā́ṃ dívo napātā vanathaḥ śácībhiḥ |<br> yuvór vápur abhí pŕ̥kṣaḥ sacante váhanti yát kakuhā́so ráthe vām ||2||</p>
<p class="ru"></p>
<p class="en">Asvins, ye gained that glory by your Godhead, ye Sons of<br> Heaven, by your own might and power.<br> Food followeth close upon your bright appearing when stately<br> horses in your chariot draw you.</p>
<a id='av20.143.03'/><p class="stamp">avś_20.143.03. </p>
<p class="sa">को॒ वाम् अद्या॒ करते रात॒हव्य ऊत॒ये वा सुतपे॒याय वार्कैः॒ ।<br> ऋत॒स्य वा वनु॒षे पूर्व्या॒य न॒मो येमानो॒ अश्विना॒ ववर्तत् ॥३॥</p>
<p class="hn">kó vām adyā́ karate rātáhavya ūtáye vā sutapéyāya vārkáiḥ |<br> r̥tásya vā vanúṣe pūrvyā́ya námo yemānó aśvinā́ vavartat ||3||</p>
<p class="ru"></p>
<p class="en">Who bringeth you to-day for help with offered oblations, or with<br> hymns to drink the juices?<br> Who, for the sacrifice's ancient lover, turneth you hither, Asvins,<br> offering homage?</p>
<a id='av20.143.04'/><p class="stamp">avś_20.143.04. </p>
<p class="sa">हिरण्य॒येन पुरुभू र॒थेनेमं॒ यज्ञं॒ नासत्यो॒प यातम् ।<br> पि॒बाथ इ॒न् म॒धुनः सोम्य॒स्य द॒धथो र॒त्नं विधते॒ ज॒नाय ॥४॥</p>
<p class="hn">hiraṇyáyena purubhū ráthenemáṃ yajñáṃ nāsatyópa yātam |<br> píbātha ín mádhunaḥ somyásya dádhatho rátnaṃ vidhaté jánāya ||4||</p>
<p class="ru"></p>
<p class="en">Borne on your golden car, ye omnipresent! come to this sacrifice<br> of ours, Nāsatyas.<br> Drink of the pleasant liquor of the Soma: give riches to the<br> people who adore you.</p>
<a id='av20.143.05'/><p class="stamp">avś_20.143.05. </p>
<p class="sa">आ॒ नो यातं दिवो॒ अ॒छ पृथिव्या॒ हिरण्य॒येन सुवृ॒ता र॒थेन ।<br> मा॒ वाम् अन्ये॒ नि॒ यमन् देवय॒न्तः सं॒ य॒द् ददे॒ ना॒भिः पूर्व्या॒ वाम् ॥५॥</p>
<p class="hn">ā́ no yātaṃ divó ácha pr̥thivyā́ hiraṇyáyena suvŕ̥tā ráthena |<br> mā́ vām anyé ní yaman devayántaḥ sáṃ yád dadé nā́bhiḥ pūrvyā́ vām ||5||</p>
<p class="ru"></p>
<p class="en">Come hitherward to us from earth, from heaven, borne on your<br> golden chariot rolling lightly.<br> Suffer not other worshippers to stay you: here are ye bound by<br> earlier bonds of friendship.</p>
<a id='av20.143.06'/><p class="stamp">avś_20.143.06. </p>
<p class="sa">नू॒ नो रयिं॒ पुरुवी॒रं बृह॒न्तं द॒स्रा मि॒माथाम् उभ॒येष्व् अस्मे॒ ।<br> न॒रो य॒द् वाम् अश्विना स्तो॒मम् आ॒वन्त् सध॒स्तुतिम् आजमील्हा॒सो अग्मन् ॥६॥</p>
<p class="hn">nū́ no rayíṃ puruvī́raṃ br̥hántaṃ dásrā mímāthām ubháyeṣv asmé |<br> náro yád vām aśvinā stómam ā́vant sadhástutim ājamīlhā́so agman ||6||</p>
<p class="ru"></p>
<p class="en">Now for us both, mete out, O Wonder-Workers, riches exceed-<br> ing great with store of heroes,<br> Because the men have sent you praise, O Asvins, and Ajamīlhas<br> come to the laudation.</p>
<a id='av20.143.07'/><p class="stamp">avś_20.143.07. </p>
<p class="sa">इहे॒ह य॒द् वां समना॒ पपृक्षे॒ से॒य॒म् अस्मे॒ सुमति॒र् वाजरत्ना ।<br> उरुष्य॒तं जरिता॒रं युवं॒ ह श्रितः॒ का॒मो नासत्या युवद्रि॒क् ॥७॥</p>
<p class="hn">ihéha yád vāṃ samanā́ papr̥kṣé séyám asmé sumatír vājaratnā |<br> uruṣyátaṃ jaritā́raṃ yuváṃ ha śritáḥ kā́mo nāsatyā yuvadrík ||7||</p>
<p class="ru"></p>
<p class="en">Whene'er I gratified you here together, your grace was given us,<br> O ye rich in booty.<br> Protect, ye twain, the singer of your praises: to you, Nāsatyas,<br> is my wish directed.</p>
<a id='av20.143.08'/><p class="stamp">avś_20.143.08. </p>
<p class="sa">म॒धुमतीर् ओ॒षधीर् द्या॒व आ॒पो म॒धुमन् नो भवत्व् अन्त॒रिक्षम् ।<br> क्षे॒त्रस्य प॒तिर् म॒धुमान् नो अस्त्व् अ॒रिष्यन्तो अ॒न्व् एनं चरेम ॥८॥</p>
<p class="hn">mádhumatīr óṣadhīr dyā́va ā́po mádhuman no bhavatv antárikṣam |<br> kṣétrasya pátir mádhumān no astv áriṣyanto ánv enaṃ carema ||8||</p>
<p class="ru"></p>
<p class="en">Sweet be the plants for us, the heavens, the waters, and full of<br> sweets for us be air's mid-region!<br> May the Field's Lord for us be full of sweetness, and may we<br> follow after him uninjured.</p>
<a id='av20.143.09'/><p class="stamp">avś_20.143.09. </p>
<p class="sa">पना॒य्यं त॒द् अश्विना कृतं॒ वां वृषभो॒ दिवो॒ र॒जसः पृथिव्याः॒ ।<br> सह॒स्रं शं॒सा उत॒ ये॒ ग॒विष्टौ स॒र्वां इ॒त् तां॒ उ॒प याता पि॒बध्यै ॥९॥</p>
<p class="hn">panā́yyaṃ tád aśvinā kr̥táṃ vāṃ vr̥ṣabhó divó rájasaḥ pr̥thivyā́ḥ |<br> sahásraṃ śáṃsā utá yé gáviṣṭau sárvām̐ ít tā́m̐ úpa yātā píbadhyai ||9||</p>
<p class="ru"></p>
<p class="en">Asvins, that work of yours deserves our wonder, the Bull of<br> firmament and earth and heaven;<br> Yes, and your thousand promises in battle. Come near to all<br> these men and drink beside us.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

