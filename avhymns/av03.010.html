<!DOCTYPE html>
<html>
<head>
<meta charset="UTF-8">
<title>av03.010</title>
<link rel="stylesheet" type="text/css" href="avhymns.css">
</head>
<body>
<a id='av03.010.01'/><p class="stamp">avś_03.010.01. </p>
<p class="sa">प्रथमा॒ ह व्य् उ॑वास सा॒ धेनु॒र् अभवद् यमे॒ ।<br> सा॒ नः प॒यस्वती दुहाम् उ॒त्तरामुत्तराम् स॒माम् ॥१॥</p>
<p class="hn">prathamā́ ha vy ùvāsa sā́ dhenúr abhavad yamé |<br> sā́ naḥ páyasvatī duhām úttarāmuttarām sámām ||1||</p>
<p class="ru">Она воссияла самой первой.<br>Она стала дойной коровой у Ямы. Полная молока, пусть доится она для нас Каждый будущий год!</p>
<p class="en">The First hath dawned. With Yama may it be a cow to pour<br> forth milk.<br> May she be rich in milk and stream for us through many a com-<br> ing year.</p>
<a id='av03.010.02'/><p class="stamp">avś_03.010.02. </p>
<p class="sa">यां॒ देवाः॒ प्रतिन॒न्दन्ति रा॒त्रिम् धेनु॒म् उपायती॒म् ।<br> संवत्सर॒स्य या॒ प॒त्नी सा॒ नो अस्तु सुमङ्गली॒ ॥२॥</p>
<p class="hn">yā́ṃ devā́ḥ pratinándanti rā́trim dhenúm upāyatī́m |<br> saṃvatsarásya yā́ pátnī sā́ no astu sumaṅgalī́ ||2||</p>
<p class="ru">Кого боги встречают с радостью,<br>Ночь, приближающуюся дойную корову,<br>(Ту), что супруга года, -<br>Да будет она благоприятна для нас!</p>
<p class="en">May she whom Gods accept with joy, Night who approacheth.<br> as a cow,<br> She who is Consort of the Year, bring us abundant happiness</p>
<a id='av03.010.03'/><p class="stamp">avś_03.010.03. </p>
<p class="sa">संवत्सर॒स्य प्रतिमां॒ यां॒ त्वा रात्र्य् उपा॒स्महे ।<br> सा॒ न आ॒युष्मतीं प्रजां॒ राय॒स् पो॒षेण सं॒ सृज ॥३॥</p>
<p class="hn">saṃvatsarásya pratimā́ṃ yā́ṃ tvā rātry upā́smahe |<br> sā́ na ā́yuṣmatīṃ prajā́ṃ rāyás póṣeṇa sáṃ sr̥ja ||3||</p>
<p class="ru">О ночь, ты, кого мы почитаем Как прообраз года, Соедини наше долго живущее Потомство с процветанием богатства!</p>
<p class="en">Thou whom with reverence we approach, O Night, as model of<br> the Year,<br> Vouchsafe. us children long to live; bless us with increase of<br> our wealth.</p>
<a id='av03.010.04'/><p class="stamp">avś_03.010.04. </p>
<p class="sa">इय॒म् एव॒ सा॒ या॒ प्रथमा॒ व्यौ॒छद् आस्व् इ॒तरासु चरति प्र॒विष्टा ।<br> महा॒न्तो अस्यां महिमा॒नो अन्त॒र् वधू॒र् जिगाय नवग॒ज् ज॒नित्री ॥४॥</p>
<p class="hn">iyám evá sā́ yā́ prathamā́ vyáuchad āsv ítarāsu carati práviṣṭā |<br> mahā́nto asyāṃ mahimā́no antár vadhū́r jigāya navagáj jánitrī ||4||</p>
<p class="ru">Она та самая, что воссияла первой. Войдя, она бродит среди тех других. Великие величия у нее внутри.<br>Невеста победила, новопришедшая родительница.</p>
<p class="en">This same is she whose light first dawned upon us: she moves<br> established in the midst of others: <br> Great powers and glories are contained within her: a first-born<br> bride, she conquers and bears children.</p>
<a id='av03.010.05'/><p class="stamp">avś_03.010.05. </p>
<p class="sa">वानस्पत्या॒ ग्रा॒वाणो घो॒षम् अक्रत हवि॒ष् कृण्व॒न्तः परिवत्सरी॒णम् ।<br> ए॒काष्टके सुप्रज॒सः सुवी॒रा वयं॒ स्याम प॒तयो रयीणा॒म् ॥५॥</p>
<p class="hn">vānaspatyā́ grā́vāṇo ghóṣam akrata havíṣ kr̥ṇvántaḥ parivatsarī́ṇam |<br> ékāṣṭake suprajásaḥ suvī́rā vayáṃ syāma pátayo rayīṇā́m ||5||</p>
<p class="ru">Подняли стук жернова из лесного дерева,<br>Совершая годовое жертвоприношение.<br>О экаштака, да будем мы с прекрасным потомством, С прекрасными мужами, господами богатства!</p>
<p class="en">Loud was the wooden pass-gear's ring and rattle, as it made<br> annual oblation ready.<br> First Ashtakā! may we be lords of riches, with goodly children<br> and good men about us.</p>
<a id='av03.010.06'/><p class="stamp">avś_03.010.06. </p>
<p class="sa">इ॒डायास् पदं॒ घृत॒वत् सरीसृपं॒ जा॒तवेदः प्र॒ति हव्या॒ गृभाय ।<br> ये॒ ग्राम्याः॒ पश॒वो विश्व॒रूपास् ते॒षां सप्तानां॒ म॒यि र॒न्तिर् अस्तु ॥६॥</p>
<p class="hn">íḍāyās padáṃ ghr̥távat sarīsr̥páṃ jā́tavedaḥ práti havyā́ gr̥bhāya |<br> yé grāmyā́ḥ paśávo viśvárūpās téṣāṃ saptānā́ṃ máyi rántir astu ||6||</p>
<p class="ru">След Иды - полный жира, бурно сочащийся.<br>О Джатаведас, прими жертвенные возлияния!<br>(Тот) деревенский скот, что всех видов,<br>Из них для семи пусть будет радость у меня!</p>
<p class="en">The shrine of Ilā flows with oil and fatness: accept, O Jātavedas,<br> our oblations.<br> Tame animals of varied form and colour—may all the seven<br> abide with me contented.</p>
<a id='av03.010.07'/><p class="stamp">avś_03.010.07. </p>
<p class="sa">आ॒ मा पुष्टे॒ च पो॒षे च रा॒त्रि देवा॒नां सुमतौ॒ स्याम ।<br> पूर्णा॒ दर्वे प॒रा पत सु॒पूर्णा पु॒नर् आ॒ पत ।<br> स॒र्वान् यज्ञा॒न्त् संभुञ्जती॒षम् ऊ॒र्जं न आ॒ भर ॥७॥</p>
<p class="hn">ā́ mā puṣṭé ca póṣe ca rā́tri devā́nāṃ sumatáu syāma |<br> pūrṇā́ darve párā pata súpūrṇā púnar ā́ pata |<br> sárvān yajñā́nt saṃbhuñjatī́ṣam ū́rjaṃ na ā́ bhara ||7||</p>
<p class="ru">Помести меня в процветание и изобилие! О ночь, да будем мы в милости у богов! Полной, о (жертвенная) ложка, улетай прочь! Переполненной прилетай обратно! Наслаждаясь всеми жертвами вместе, Принеси нам питание (и) подкрепление!</p>
<p class="en">Come thou to nourish me and make me prosper. Night! may the<br> favour of the Gods attend us.<br> Filled full, O Ladle, fly thou forth. Completely filled fly back<br> again.<br> Serving at every sacrifice bring to us food and energy.</p>
<a id='av03.010.08'/><p class="stamp">avś_03.010.08. </p>
<p class="sa">आ॒य॒म् अगन्त् संवत्सरः॒ प॒तिर् एकाष्टके त॒व ।<br> सा॒ न आ॒युष्मतीं प्रजां॒ राय॒स् पो॒षेण सं॒ सृज ॥८॥</p>
<p class="hn">ā́yám agant saṃvatsaráḥ pátir ekāṣṭake táva |<br> sā́ na ā́yuṣmatīṃ prajā́ṃ rāyás póṣeṇa sáṃ sr̥ja ||8||</p>
<p class="ru">Пришел сюда год, Супруг твой, о экаштака. Соедини наше долго живущее Потомство с процветанием богатства!</p>
<p class="en">This Year hath come to us, thy lord and consort, O Ekāshtakā.<br> Vouchsafe us children long to live, bless us with increase of our<br> wealth.</p>
<a id='av03.010.09'/><p class="stamp">avś_03.010.09. </p>
<p class="sa">ऋतू॒न् यज ऋतुप॒तीन् आर्तवा॒न् उत॒ हायना॒न् ।<br> स॒माः संवत्सरा॒न् मा॒सान् भूत॒स्य प॒तये यजे ॥९॥</p>
<p class="hn">r̥tū́n yaja r̥tupátīn ārtavā́n utá hāyanā́n |<br> sámāḥ saṃvatsarā́n mā́sān bhūtásya pátaye yaje ||9||</p>
<p class="ru">Я приношу жертву временам года,<br>Повелителям времен года, частям времен года, а также годам, Полугодиям, (целым) годам, месяцам. Господина вселенной я почитаю.</p>
<p class="en">The Seasons, and the Seasons' Lords I worship, annual parts<br> and groups.<br> Half years, Years, Months, I offer to the Lord of all existing<br> things.</p>
<a id='av03.010.10'/><p class="stamp">avś_03.010.10. </p>
<p class="sa">ऋतु॒भ्यष् ट्वार्तवे॒भ्यो माद्भ्यः॒ संवत्सरे॒भ्यः ।<br> धात्रे॒ विधात्रे॒ समृ॒धे भूत॒स्य प॒तये यजे ॥१०॥</p>
<p class="hn">r̥túbhyaṣ ṭvārtavébhyo mādbhyáḥ saṃvatsarébhyaḥ |<br> dhātré vidhātré samŕ̥dhe bhūtásya pátaye yaje ||10||</p>
<p class="ru">Я приношу тебе жертву для времен года, Частей времен года, месяцев, целых лет. Дхатара, Видхатара, Дающего процветание, Господина вселенной я почитаю.</p>
<p class="en">I offer to the Seasons, to their several groups, to Months, to<br> Years.<br> Dhātar, Vidhātar, Fortune, to the lord of all existing things.</p>
<a id='av03.010.11'/><p class="stamp">avś_03.010.11. </p>
<p class="sa">इ॒डया जु॒ह्वतो वयं॒ देवा॒न् घृत॒वता यजे ।<br> गृहा॒न् अ॒लुभ्यतो वयं॒ सं विशेमो॒प गो॒मतः ॥११॥</p>
<p class="hn">íḍayā júhvato vayáṃ devā́n ghr̥távatā yaje |<br> gr̥hā́n álubhyato vayáṃ saṃ viśemópa gómataḥ ||11||</p>
<p class="ru">Мы, возливающие жертвенный напиток, - Я почитаю богов тем, что богато жиром. Да войдем мы вместе в дома,<br>Не сбившиеся с пути, богатые коровами!</p>
<p class="en">With fatness and libation we sacrifice and adore the Gods.<br> Wealthy in kine may we retire to rest us in our modest homes.</p>
<a id='av03.010.12'/><p class="stamp">avś_03.010.12. </p>
<p class="sa">एकाष्टका॒ त॒पसा तप्य॒माना जजा॒न ग॒र्भं महिमा॒नम् इ॒न्द्रम् ।<br> ते॒न देवा॒ व्य् अ॑सहन्त श॒त्रून् हन्ता॒ द॒स्यूनाम् अभवच् छ॒चीप॒तिः ॥१२॥</p>
<p class="hn">ekāṣṭakā́ tápasā tapyámānā jajā́na gárbhaṃ mahimā́nam índram |<br> téna devā́ vy àsahanta śátrūn hantā́ dásyūnām abhavac chácīpátiḥ ||12||</p>
<p class="ru">Экаштака, мукой мучимая, Породила зародыш, могущество, Индру. С его помощью боги одолели врагов. Убийцей дасью стал господин силы.</p>
<p class="en">Ekāshtakā, burning with zealous fervour, brought forth her<br> babe the great and glorious Indra.<br> With him the Gods subdued their adversaries: the Lord of<br> Might became the Dasyus' slayer.</p>
<a id='av03.010.13'/><p class="stamp">avś_03.010.13. </p>
<p class="sa">इ॒न्द्रपुत्रे सो॒मपुत्रे दुहिता॒सि प्रजा॒पतेः ।<br> का॒मान् अस्मा॒कं पूरय प्र॒ति गृह्णाहि नो हविः॒ ॥१३॥</p>
<p class="hn">índraputre sómaputre duhitā́si prajā́pateḥ |<br> kā́mān asmā́kaṃ pūraya práti gr̥hṇāhi no havíḥ ||13||</p>
<p class="ru">О ты, чей сын Индра, чей сын Сома, Ты - дочь Праджапати. Исполни наши желания!<br>Прими наше жертвенное возлияние!</p>
<p class="en">Indra's and Soma's mother! thou art daughter of Prajāpati.<br> Satisfy thou our hearts' desires. Gladly accept our sacrifice.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

