<!DOCTYPE html>
<html>
<head>
<meta charset="UTF-8">
<title>av05.025</title>
<link rel="stylesheet" type="text/css" href="avhymns.css">
</head>
<body>
<a id='av05.025.01'/><p class="stamp">avś_05.025.01. </p>
<p class="sa">प॒र्वताद् दिवो॒ यो॒नेर् अ॒ङ्गादङ्गात् समा॒भृतम् ।<br> शे॒पो ग॒र्भस्य रेतोधाः॒ स॒रौ पर्ण॒म् इवा॒ दधत् ॥१॥</p>
<p class="hn">párvatād divó yóner áṅgādaṅgāt samā́bhr̥tam |<br> śépo gárbhasya retodhā́ḥ sárau parṇám ivā́ dadhat ||1||</p>
<p class="ru">Собрано из тучи - лона неба,<br>Из каждого члена (тела).<br>Пусть уд, влагатель семени зародыша, Вложит (его), как перо в стрелу!</p>
<p class="en">Let the man, sower of the germ, lay, as a feather on a shaft.<br> Limb drawn from limb, whate'er is culled from cloud and from<br> the womb of heaven.</p>
<a id='av05.025.02'/><p class="stamp">avś_05.025.02. </p>
<p class="sa">य॒थेयं॒ पृथिवी॒ मही॒ भूता॒नां ग॒र्भम् आदधे॒ ।<br> एवा॒ दधामि ते ग॒र्भं त॒स्मै त्वा॒म् अ॒वसे हुवे ॥२॥</p>
<p class="hn">yátheyáṃ pr̥thivī́ mahī́ bhūtā́nāṃ gárbham ādadhé |<br> evā́ dadhāmi te gárbhaṃ tásmai tvā́m ávase huve ||2||</p>
<p class="ru">Как эта великая земля<br>Восприняла зародыша (всех) существ,<br>Так я влагаю тебе зародыш.<br>Я призываю тебя помочь ему.</p>
<p class="en">Even as this broad earth received the germ of all the things that<br> be,<br> Thus within thee I lay the germ. I call thee, Earth, to strengthen<br> it.</p>
<a id='av05.025.03'/><p class="stamp">avś_05.025.03. </p>
<p class="sa">ग॒र्भं धेहि सिनीवालि ग॒र्भं धेहि सरस्वति ।<br> ग॒र्भं ते अश्वि॒नोभा॒ धत्तां पु॒ष्करस्रजा ॥३॥</p>
<p class="hn">gárbhaṃ dhehi sinīvāli gárbhaṃ dhehi sarasvati |<br> gárbhaṃ te aśvínobhā́ dhattāṃ púṣkarasrajā ||3||</p>
<p class="ru">Вложи зародыш, о Сшивали!<br>Вложи зародыш, о Сарасвати!<br>Пусть оба Ашвина с венками из синих лотосов Вложат зародыш тебе!</p>
<p class="en">O Sinivāli, set the germ, set thou the germ, Sarasvati! In thee<br> let both the Asvins, crowned with lotuses, bestow the germ.</p>
<a id='av05.025.04'/><p class="stamp">avś_05.025.04. </p>
<p class="sa">ग॒र्भं ते मित्रा॒व॒रुणौ ग॒र्भम् देवो॒ बृ॒हस्प॒तिः ।<br> ग॒र्भं त इ॒न्द्रश् चाग्नि॒श् च ग॒र्भं धाता॒ दधातु ते ॥४॥</p>
<p class="hn">gárbhaṃ te mitrā́váruṇau gárbham devó bŕ̥haspátiḥ |<br> gárbhaṃ ta índraś cāgníś ca gárbhaṃ dhātā́ dadhātu te ||4||</p>
<p class="ru">Зародыш тебе Митра-Варуна, Зародыш бог Брихаспати, Зародыш тебе Индра и Агни, Зародыш Дхатар пусть вложит тебе!</p>
<p class="en">Let Mitra-Varuna and God Brihaspati lay the germ in thee.<br> Indra and Agni lay the germ, Dhātar bestow the germ in thee.</p>
<a id='av05.025.05'/><p class="stamp">avś_05.025.05. </p>
<p class="sa">वि॒ष्णुर् यो॒निं कल्पयतु त्व॒ष्टा रूपा॒णि पिंशतु ।<br> आ॒ सिञ्चतु प्रजा॒पतिर् धाता॒ ग॒र्भं दधातु ते ॥५॥</p>
<p class="hn">víṣṇur yóniṃ kalpayatu tváṣṭā rūpā́ṇi piṃśatu |<br> ā́ siñcatu prajā́patir dhātā́ gárbhaṃ dadhātu te ||5||</p>
<p class="ru">Вишну пусть подготовит лоно! Тваштар пусть вытешет формы! Пусть вольет (семя) Праджапати! Дхатар пусть вложит тебе зародыш!</p>
<p class="en">Let Vishnu form and mould the womb, let Tvashtar duly shape<br> the forms,<br> Prajāpati infuse the stream, and Dhātar lay for thee the germ.</p>
<a id='av05.025.06'/><p class="stamp">avś_05.025.06. </p>
<p class="sa">य॒द् वे॒द रा॒जा व॒रुणो य॒द् वा देवी॒ स॒रस्वती ।<br> य॒द् इ॒न्द्रो वृत्रहा॒ वे॒द त॒द् गर्भक॒रणं पिब ॥६॥</p>
<p class="hn">yád véda rā́jā váruṇo yád vā devī́ sárasvatī |<br> yád índro vr̥trahā́ véda tád garbhakáraṇaṃ piba ||6||</p>
<p class="ru">Что знает царь Варуна Или что богиня Сарасвати,<br>Что Индра, убийца Вритры, знает - Пей это средство, создающее зародыш!</p>
<p class="en">Drink thou the procreative draught well-known to Varuna the<br> King,<br> Known to divine Sarasvati, and Indra slayer of the foe.</p>
<a id='av05.025.07'/><p class="stamp">avś_05.025.07. </p>
<p class="sa">ग॒र्भो अस्य् ओ॒षधीनां ग॒र्भो व॒नस्प॒तीनाम् ।<br> ग॒र्भो वि॒श्वस्य भूत॒स्य सो॒ अग्ने ग॒र्भम् ए॒ह॒ धाः ॥७॥</p>
<p class="hn">gárbho asy óṣadhīnāṃ gárbho vánaspátīnām |<br> gárbho víśvasya bhūtásya só agne gárbham éhá dhāḥ ||7||</p>
<p class="ru">Ты зародыш трав, Зародыш лесных деревьев, Зародыш всего сущего. Вложи сюда зародыш, о Агни!</p>
<p class="en">Thou art the germ of plants and herbs, thou art the germ of<br> forest trees,<br> The germ of each existing thing, so here, O Agni, lay the germ.</p>
<a id='av05.025.08'/><p class="stamp">avś_05.025.08. </p>
<p class="sa">अ॒धि स्कन्द वीर॒यस्व ग॒र्भम् आ॒ धेहि यो॒न्याम् ।<br> वृ॒षासि वृष्ण्यावन् प्रजा॒यै त्वा॒ नयामसि ॥८॥</p>
<p class="hn">ádhi skanda vīráyasva gárbham ā́ dhehi yónyām |<br> vŕ̥ṣāsi vr̥ṣṇyāvan prajā́yai tvā́ nayāmasi ||8||</p>
<p class="ru">Покрывай! Действуй как герой! Вложи зародыш в лоно!<br>Ты муж при мужской силе.<br>Ради потомства мы приводим тебя.</p>
<p class="en">Rise up, put forth thy manly strength, and lay thy germ within<br> the womb.<br> A bull art thou with vigorous strength: for progeny we bring<br> thee near.</p>
<a id='av05.025.09'/><p class="stamp">avś_05.025.09. </p>
<p class="sa">वि॒ जिहीष्व बार्हत्सामे ग॒र्भस् ते यो॒निम् आ॒ शयाम् ।<br> अ॒दुष् टे देवाः॒ पुत्रं॒ सोमपा॒ उभयावि॒नम् ॥९॥</p>
<p class="hn">ví jihīṣva bārhatsāme gárbhas te yónim ā́ śayām |<br> áduṣ ṭe devā́ḥ putráṃ somapā́ ubhayāvínam ||9||</p>
<p class="ru">Раскройся, о Бархатсама!<br>Пусть зародыш уляжется в твоем лоне!<br>Боги, пьющие сому, дали тебе<br>Сына, принадлежащего обоим.</p>
<p class="en">Prepare thee, Bārhatsāmā, let the germ be laid within thy side.<br> The Soma-drinking Gods have given a son to thee, thy son and<br> mine.</p>
<a id='av05.025.10'/><p class="stamp">avś_05.025.10. </p>
<p class="sa">धा॒तः श्रे॒ष्ठेन रूपे॒णास्या॒ ना॒र्या गवीन्योः॒ ।<br> पु॒मांसं पुत्र॒म् आ॒ धेहि दशमे॒ मासि॒ सू॒तवे ॥१०॥</p>
<p class="hn">dhā́taḥ śréṣṭhena rūpéṇāsyā́ nā́ryā gavīnyóḥ |<br> púmāṃsaṃ putrám ā́ dhehi daśamé māsí sū́tave ||10||</p>
<p class="ru">О Дхатар, с лучшей формой<br>В чресла этой женщины<br>Вложи мальчика-сына,<br>Чтоб родился на десятом месяце!</p>
<p class="en">O Dhātar, thou Disposer, lay within the body of this dame.<br> A male germ with the noblest form, for her, in the tenth month,<br> to bear.</p>
<a id='av05.025.11'/><p class="stamp">avś_05.025.11. </p>
<p class="sa">त्व॒ष्टः श्रे॒ष्ठेन रूपे॒णास्या॒ ना॒र्या गवीन्योः॒ ।<br> पु॒मांसं पुत्र॒म् आ॒ धेहि दशमे॒ मासि॒ सू॒तवे ॥११॥</p>
<p class="hn">tváṣṭaḥ śréṣṭhena rūpéṇāsyā́ nā́ryā gavīnyóḥ |<br> púmāṃsaṃ putrám ā́ dhehi daśamé māsí sū́tave ||11||</p>
<p class="ru">О Тваштар, с лучшей формой<br>В чресла этой женщины<br>Вложи мальчика-сына,<br>Чтоб родился на десятом месяце!</p>
<p class="en">Tvashtar, celestial artist, lay within the body of this dame.<br> A male germ with the noblest form for her in the tenth month<br> to bear.</p>
<a id='av05.025.12'/><p class="stamp">avś_05.025.12. </p>
<p class="sa">स॒वितः श्रे॒ष्ठेन रूपे॒णास्या॒ ना॒र्या गवीन्योः॒ ।<br> पु॒मांसं पुत्र॒म् आ॒ धेहि दशमे॒ मासि॒ सू॒तवे ॥१२॥</p>
<p class="hn">sávitaḥ śréṣṭhena rūpéṇāsyā́ nā́ryā gavīnyóḥ |<br> púmāṃsaṃ putrám ā́ dhehi daśamé māsí sū́tave ||12||</p>
<p class="ru">О Савитар, с лучшей формой<br>В чресла этой женщины<br>Вложи мальчика-сына,<br>Чтоб родился на десятом месяце!</p>
<p class="en">Savitar, vivifier, lay within the body of this dame A male germ<br> with the noblest form for her in the tenth month to bear.</p>
<a id='av05.025.13'/><p class="stamp">avś_05.025.13. </p>
<p class="sa">प्र॒जापते श्रे॒ष्ठेन रूपे॒णास्या॒ ना॒र्या गवीन्योः॒ ।<br> पु॒मांसं पुत्र॒म् आ॒ धेहि दशमे॒ मासि॒ सू॒तवे ॥१३॥</p>
<p class="hn">prájāpate śréṣṭhena rūpéṇāsyā́ nā́ryā gavīnyóḥ |<br> púmāṃsaṃ putrám ā́ dhehi daśamé māsí sū́tave ||13||</p>
<p class="ru">О Праджапати, с лучшей формой<br>В чресла этой женщины<br>Вложи мальчика-сына,<br>Чтоб родился на десятом месяце!</p>
<p class="en">O Lord of Life, Prajāpati, within this woman's body lay<br> A male germ with the noblest form for her in the tenth month<br> to bear.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

