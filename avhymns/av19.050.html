<!DOCTYPE html>
<html>
<head>
<meta charset="UTF-8">
<title>av19.050</title>
<link rel="stylesheet" type="text/css" href="avhymns.css">
</head>
<body>
<a id='av19.050.01'/><p class="stamp">avś_19.050.01. </p>
<p class="sa">अ॒ध रात्रि तृष्ट॒धूमम् अशीर्षा॒णम् अ॒हिं कृणु ।<br> अक्षौ॒ वृ॒कस्य नि॒र् जह्यास् ते॒न तं॒ द्रुपदे॒ जहि ॥१॥</p>
<p class="hn">ádha rātri tr̥ṣṭádhūmam aśīrṣā́ṇam áhiṃ kr̥ṇu |<br> akṣáu vŕ̥kasya nír jahyās téna táṃ drupadé jahi ||1||</p>
<p class="ru"></p>
<p class="en">Blind him and make him headless, Night! the serpent with the<br> pungent breath.<br> Strike from his head the wolf's two eyes, and dash the thief<br> against a post.</p>
<a id='av19.050.02'/><p class="stamp">avś_19.050.02. </p>
<p class="sa">ये॒ ते रात्र्य् अनड्वा॒हस् तीक्ष्ण॒शृङ्गाः स्वाश॒वः ।<br> ते॒भिर् नो अद्य॒ पारया॒ति दुर्गा॒णि विश्व॒हा ॥२॥</p>
<p class="hn">yé te rātry anaḍvā́has tīkṣṇáśr̥ṅgāḥ svāśávaḥ |<br> tébhir no adyá pārayā́ti durgā́ṇi viśváhā ||2||</p>
<p class="ru"></p>
<p class="en">Those oxen that are thine, O Night, with sharpened horns and<br> rapid pace,<br> With those transport us safe to-day o'er difficulties everywhere.</p>
<a id='av19.050.03'/><p class="stamp">avś_19.050.03. </p>
<p class="sa">रा॒त्रिंरात्रिम् अ॒रिष्यन्तस् त॒रेम तन्वा॑ वय॒म् ।<br> गम्भीर॒म् अ॒प्लवा इव न॒ तरेयुर् अ॒रातयः ॥३॥</p>
<p class="hn">rā́triṃrātrim áriṣyantas tárema tanvā̀ vayám |<br> gambhīrám áplavā iva ná tareyur árātayaḥ ||3||</p>
<p class="ru"></p>
<p class="en">Uninjured in our bodies may we pass through each succeeding<br> night,<br> And let malignities fail to pass, as men without a boat the depth.</p>
<a id='av19.050.04'/><p class="stamp">avś_19.050.04. </p>
<p class="sa">य॒था शाम्या॒कः प्रप॒तन्न् अपवा॒न् ना॒नुविद्य॒ते ।<br> एवा॒ रात्रि प्र॒ पातय यो॒ अस्मां॒ अभ्यघाय॒ति ॥४॥</p>
<p class="hn">yáthā śāmyā́kaḥ prapátann apavā́n nā́nuvidyáte |<br> evā́ rātri prá pātaya yó asmā́m̐ abhyaghāyáti ||4||</p>
<p class="ru"></p>
<p class="en">As millet hurried through the air before us is beheld no more.<br> So cause the man to vanish, Night, who plans to do us injury.</p>
<a id='av19.050.05'/><p class="stamp">avś_19.050.05. </p>
<p class="sa">अ॒प स्तेनं॒ वा॒सयो गोअज॒म् उत॒ त॒स्करम् ।<br> अ॒थो यो॒ अ॒र्वतः शि॒रो ऽभिधा॒य नि॒नीषति ॥५॥</p>
<p class="hn">ápa stenáṃ vā́sayo goajám utá táskaram |<br> átho yó árvataḥ śíro 'bhidhā́ya nínīṣati ||5||</p>
<p class="ru"></p>
<p class="en">The thief hast thou kept far away, the robber driver of our kine.<br> Even him who having covered up the horse's head would lead<br> him off.</p>
<a id='av19.050.06'/><p class="stamp">avś_19.050.06. </p>
<p class="sa">य॒द् अद्य॒ रात्रि सुभगे विभ॒जन्त्य् अ॒यो व॒सु ।<br> य॒द् एत॒द् अस्मा॒न् भो॒जय य॒थे॒द् अन्या॒न् उपा॒यसि ॥६॥</p>
<p class="hn">yád adyá rātri subhage vibhájanty áyo vásu |<br> yád etád asmā́n bhójaya yáthéd anyā́n upā́yasi ||6||</p>
<p class="ru"></p>
<p class="en">If dealing treasure thou hast come to-day, O highly favoured<br> Night.<br> Cause thou us to enjoy it all so that this may not pass away.</p>
<a id='av19.050.07'/><p class="stamp">avś_19.050.07. </p>
<p class="sa">उष॒से नः प॒रि देहि स॒र्वान् रात्र्य् अनाग॒सः ।<br> उषा॒ नो अ॒ह्ने आ॒ भजाद् अ॒हस् तु॒भ्यं विभावरि ॥७॥</p>
<p class="hn">uṣáse naḥ pári dehi sárvān rātry anāgásaḥ |<br> uṣā́ no áhne ā́ bhajād áhas túbhyaṃ vibhāvari ||7||</p>
<p class="ru"></p>
<p class="en">Do thou entrust us to the Dawn, all of us free from sin, O<br> Night.<br> May Dawn deliver us to Day, and Day to thee, O glorious One.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

