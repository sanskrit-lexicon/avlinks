<!DOCTYPE html>
<html>
<head>
<meta charset="UTF-8">
<title>av10.009</title>
<link rel="stylesheet" type="text/css" href="avhymns.css">
</head>
<body>
<a id='av10.009.01'/><p class="stamp">avś_10.009.01. </p>
<p class="sa">अघायता॒म् अ॒पि नह्या मु॒खानि सप॒त्नेषु व॒ज्रम् अर्पयैत॒म् ।<br> इ॒न्द्रेण दत्ता॒ प्रथमा॒ शतौ॒दना भ्रातृव्यघ्नी॒ य॒जमानस्य गातुः॒ ॥१॥</p>
<p class="hn">aghāyatā́m ápi nahyā múkhāni sapátneṣu vájram arpayaitám |<br> índreṇa dattā́ prathamā́ śatáudanā bhrātr̥vyaghnī́ yájamānasya gātúḥ ||1||</p>
<p class="ru">Заткни глóтки злоумышленников,<br>Порази соперников этим ударом грома,<br>(Ты), данная Индрой, первая, с сотней оданá,<br>Убийца противников, выход для жертвователя!</p>
<p class="en">Binding the mouths of those who threaten mischief, against my<br> rivals cast this bolt of thunder,<br> Indra first gave the Hundredfold Oblation, welfare of him who<br> worships, foe-destroying.</p>
<a id='av10.009.02'/><p class="stamp">avś_10.009.02. </p>
<p class="sa">वे॒दिष् टे च॒र्म भवतु बर्हि॒र् लो॒मानि या॒नि ते ।<br> एषा॒ त्वा रशना॒ग्रभीद् ग्रा॒वा त्वैषो॒ ऽधि नृत्यतु ॥२॥</p>
<p class="hn">védiṣ ṭe cárma bhavatu barhír lómāni yā́ni te |<br> eṣā́ tvā raśanā́grabhīd grā́vā tvaiṣó 'dhi nr̥tyatu ||2||</p>
<p class="ru">Да будет алтарем твоя шкура,<br>Жертвенной соломой волоски (шерсти), что у тебя!<br>Эта узда схватила тебя.<br>Да спляшет на тебе этот давильный камень!</p>
<p class="en">Thy skin shall be the Altar; let thine hair become the Sacred<br> Grass.<br> This cord hath held thee firmly: let this pressing-stone dance<br> round on thee:</p>
<a id='av10.009.03'/><p class="stamp">avś_10.009.03. </p>
<p class="sa">बा॒लास् ते प्रो॒क्षणीः सन्तु जीह्वा॒ सं॒ मार्ष्टु अघ्न्ये ।<br> शुद्धा॒ त्वं॒ यज्ञि॒या भूत्वा॒ दि॒वं प्रे॒हि शतौदने ॥३॥</p>
<p class="hn">bā́lās te prókṣaṇīḥ santu jīhvā́ sáṃ mārṣṭu aghnye |<br> śuddhā́ tváṃ yajñíyā bhūtvā́ dívaṃ préhi śataudane ||3||</p>
<p class="ru">Да станет кропилом кисточка твоего хвоста!<br>Да сотрет (все твой) язык, о невредимая!<br>Став чистой, годной для жертвоприношения,<br>Проследуй ты на небо, о обладательница сотни одана!</p>
<p class="en">The holy water be thy hair: let thy tongue make thee clean, O<br> Cow.<br> Go, Hundredfold Oblation, made bright and adorable, to hea-<br> ven.</p>
<a id='av10.009.04'/><p class="stamp">avś_10.009.04. </p>
<p class="sa">यः॒ शतौ॒दनां प॒चति कामप्रे॒ण स॒ कल्पते ।<br> प्रीता॒ ह्य् अ॑स्य ऋत्वि॒जः स॒र्वे य॒न्ति यथायथ॒म् ॥४॥</p>
<p class="hn">yáḥ śatáudanāṃ pácati kāmapréṇa sá kalpate |<br> prītā́ hy àsya r̥tvíjaḥ sárve yánti yathāyathám ||4||</p>
<p class="ru">Кто готовит (ее) с сотней одана,<br>Тому удается исполнение желаний:<br>Ведь довольны его жрецы,<br>Все идут, как положено.</p>
<p class="en">He who prepares the Hundredfold Oblation gains each wish<br> thereby:<br> For all his ministering priests, contented, move as fitteth them.</p>
<a id='av10.009.05'/><p class="stamp">avś_10.009.05. </p>
<p class="sa">स॒ स्वर्ग॒म् आ॒ रोहति य॒त्राद॒स् त्रिदिवं॒ दिवः॒ ।<br> अपूप॒नाभिं कृत्वा॒ यो॒ द॒दाति शतौ॒दनाम् ॥५॥</p>
<p class="hn">sá svargám ā́ rohati yátrādás tridiváṃ diváḥ |<br> apūpánābhiṃ kr̥tvā́ yó dádāti śatáudanām ||5||</p>
<p class="ru">Он поднимается в мир света,<br>Где то третье небо небес,<br>(Тот), кто, положив лепешку (ей) на середину,<br>Дает ее с сотней одана.</p>
<p class="en">He rises up to heaven, ascends to younder third celestial<br> height.<br> Whoever gives the Hundredfold Oblation with the central<br> cake.</p>
<a id='av10.009.06'/><p class="stamp">avś_10.009.06. </p>
<p class="sa">स॒ तां॒ल् लोका॒न्त् स॒म् आप्नोति ये॒ दिव्या॒ ये॒ च पा॒र्थिवाः ।<br> हि॒रण्यज्योतिषं कृत्वा॒ यो॒ द॒दाति शतौ॒दनाम् ॥६॥</p>
<p class="hn">sá tā́ṃl lokā́nt sám āpnoti yé divyā́ yé ca pā́rthivāḥ |<br> híraṇyajyotiṣaṃ kr̥tvā́ yó dádāti śatáudanām ||6||</p>
<p class="ru">Он достигает тех миров,<br>Которые небесные и которые земные.<br>(Тот), кто, придав ей блеск золота,<br>Дает ее с сотней одана.</p>
<p class="en">That man completely wins those worlds, both of the heavens<br> and of the earth,<br> Whoever pays the Hundredfold. Oblation with its golden light.</p>
<a id='av10.009.07'/><p class="stamp">avś_10.009.07. </p>
<p class="sa">ये॒ ते देवि शमिता॒रः पक्ता॒रो ये॒ च ते ज॒नाः ।<br> ते॒ त्वा स॒र्वे गोप्स्यन्ति मै॒भ्यो भैषीः शतौदने ॥७॥</p>
<p class="hn">yé te devi śamitā́raḥ paktā́ro yé ca te jánāḥ |<br> té tvā sárve gopsyanti máibhyo bhaiṣīḥ śataudane ||7||</p>
<p class="ru">О богиня, те, что разделывают тебя,<br>И те люди, что готовят тебя,<br>Все они будут тебя охранять.<br>Не бойся их, о ты, с сотней одана!</p>
<p class="en">Thine Immolators, Goddess! and the men who dress thee for<br> the feast, all these will guard thee, Hundredfold Oblation!<br> Have no fear of them.</p>
<a id='av10.009.08'/><p class="stamp">avś_10.009.08. </p>
<p class="sa">व॒सवस् त्वा दक्षिणत॒ उत्तरा॒न् मरु॒तस् त्वा ।<br> आदित्याः॒ पश्चा॒द् गोप्स्यन्ति सा॒ग्निष्टोम॒म् अ॒ति द्रव ॥८॥</p>
<p class="hn">vásavas tvā dakṣiṇatá uttarā́n marútas tvā |<br> ādityā́ḥ paścā́d gopsyanti sā́gniṣṭomám áti drava ||8||</p>
<p class="ru">Васу будут охранять тебя с юга,<br>С севера тебя — Маруты,<br>Адитьи — с запада.<br>Спеши через агништому!</p>
<p class="en">The Vasus from the South will be thy guards, the Maruts from<br> the North,<br> Ādityas from the West; o'ertake and pass the Agnishtoma,<br> thou!</p>
<a id='av10.009.09'/><p class="stamp">avś_10.009.09. </p>
<p class="sa">देवाः॒ पित॒रो मनुष्या॑ गन्धर्वाप्सर॒सश् च ये॒ ।<br> ते॒ त्वा स॒र्वे गोप्स्यन्ति सा॒तिरात्र॒म् अ॒ति द्रव ॥९॥</p>
<p class="hn">devā́ḥ pitáro manuṣyā̀ gandharvāpsarásaś ca yé |<br> té tvā sárve gopsyanti sā́tirātrám áti drava ||9||</p>
<p class="ru">Боги, отцы, люди,<br>И (те), что гандхарвы-апсараc, —<br>Все они будут охранять тебя.<br>Спеши через атиратру!</p>
<p class="en">The Gods, the Fathers, mortal men, Gandharvas, and Apsara-<br> ses,<br> All these will be the guards: o'ertake and pass the Atirātra,<br> thou!</p>
<a id='av10.009.10'/><p class="stamp">avś_10.009.10. </p>
<p class="sa">अन्त॒रिक्षं दि॒वं भू॒मिम् आदित्या॒न् मरु॒तो दि॒शः ।<br> लोका॒न्त् स॒ स॒र्वान् आप्नोति यो॒ द॒दाति शतौ॒दनाम् ॥१०॥ {३०}</p>
<p class="hn">antárikṣaṃ dívaṃ bhū́mim ādityā́n marúto díśaḥ |<br> lokā́nt sá sárvān āpnoti yó dádāti śatáudanām ||10|| {30}</p>
<p class="ru">Воздушного пространства, неба, земли,<br>Адитьев, Марутов, сторон света,<br>Всех миров достигает тот,<br>Кто дает ее с сотней одана.</p>
<p class="en">The man who pays the Hundredfold Oblation winneth all the<br> worlds,<br> Air, heaven, and earth, Ādityas, and Maruts, and regions of the<br> sky.</p>
<a id='av10.009.11'/><p class="stamp">avś_10.009.11. </p>
<p class="sa">घृतं॒ प्रोक्ष॒न्ती सुभ॒गा देवी॒ देवा॒न् गमिष्यति ।<br> पक्ता॒रम् अघ्न्ये मा॒ हिंसीर् दि॒वं प्रे॒हि शतौदने ॥११॥</p>
<p class="hn">ghr̥táṃ prokṣántī subhágā devī́ devā́n gamiṣyati |<br> paktā́ram aghnye mā́ hiṃsīr dívaṃ préhi śataudane ||11||</p>
<p class="ru">Кропящая жиром, благостная,<br>Богиня пойдет к богам.<br>О невредимая, не покарай готовящего (тебя)!<br>Проследуй на небо, о ты, с сотней одана!</p>
<p class="en">Sprinkling down fatness, to the Gods will the beneficent God-<br> dess go.<br> Harm not thy dresser, Cow! To heaven, O Hundredfold Obla-<br> tion, speed!</p>
<a id='av10.009.12'/><p class="stamp">avś_10.009.12. </p>
<p class="sa">ये॒ देवा॒ दिविष॒दो अन्तरिक्षस॒दश् च ये॒ ये॒ चेमे॒ भू॒म्याम् अ॒धि ।<br> ते॒भ्यस् त्वं॒ धुक्ष्व सर्वदा॒ क्षीरं॒ सर्पि॒र् अ॒थो म॒धु ॥१२॥</p>
<p class="hn">yé devā́ diviṣádo antarikṣasádaś ca yé yé cemé bhū́myām ádhi |<br> tébhyas tváṃ dhukṣva sarvadā́ kṣīráṃ sarpír átho mádhu ||12||</p>
<p class="ru">Боги, которые сидят на небе<br>И которые сидят в воздухе,<br>А также те, которые на земле, —<br>Им ты всегда позволяй надоить<br>Молока, топленого масла, а также меду!</p>
<p class="en">From all the Gods enthroned in heaven, in air, from those who<br> dwell on earth,<br> Draw forth for evermore a stream of milk, of butter, and of<br> mead.</p>
<a id='av10.009.13'/><p class="stamp">avś_10.009.13. </p>
<p class="sa">य॒त् ते शि॒रो य॒त् ते मु॒खं यौ॒ क॒र्णौ ये॒ च ते ह॒नू ।<br> आमि॒क्षां दुह्रतां दात्रे॒ क्षीरं॒ सर्पि॒र् अ॒थो म॒धु ॥१३॥</p>
<p class="hn">yát te śíro yát te múkhaṃ yáu kárṇau yé ca te hánū |<br> āmíkṣāṃ duhratāṃ dātré kṣīráṃ sarpír átho mádhu ||13||</p>
<p class="ru">(То), что у тебя голова, что у тебя морда,<br>Что уши и что у тебя челюсти, —<br>Пусть позволят надоить дающему (тебя)<br>Творогу, молока, топленого масла, а также меду!</p>
<p class="en">Let thy head, let thy mouth, let both thine ears, and those two<br> jaws of thine.<br> Pour for the giver mingled curd, and flowing butter, milk, and<br> mead.</p>
<a id='av10.009.14'/><p class="stamp">avś_10.009.14. </p>
<p class="sa">यौ॒ त ओ॒ष्ठौ ये॒ ना॒सिके ये॒ शृ॒ङ्गे ये॒ च ते॒ ऽक्षिणी ।<br> आमि॒क्षां दुह्रतां दात्रे॒ क्षीरं॒ सर्पि॒र् अ॒थो म॒धु ॥१४॥</p>
<p class="hn">yáu ta óṣṭhau yé nā́sike yé śŕ̥ṅge yé ca té 'kṣiṇī |<br> āmíkṣāṃ duhratāṃ dātré kṣīráṃ sarpír átho mádhu ||14||</p>
<p class="ru">(То), что у тебя губы, что ноздри,<br>Что рога, и (то), что у тебя глаза, —<br>Пусть позволят надоить дающему (тебя)<br>Творогу, молока, топленого масла, а также меду!</p>
<p class="en">Let both thy lips, thy nostrils, both thy horns, and these two<br> eyes of thine. <br> Pour for the given, etc.</p>
<a id='av10.009.15'/><p class="stamp">avś_10.009.15. </p>
<p class="sa">य॒त् ते क्लोमा॒ य॒द् धृ॒दयं पुरीत॒त् सह॒कण्ठिका ।<br> आमि॒क्षां दुह्रतां दात्रे॒ क्षीरं॒ सर्पि॒र् अ॒थो म॒धु ॥१५॥</p>
<p class="hn">yát te klomā́ yád dhŕ̥dayaṃ purītát sahákaṇṭhikā |<br> āmíkṣāṃ duhratāṃ dātré kṣīráṃ sarpír átho mádhu ||15||</p>
<p class="ru">(То), что у тебя легкие, что сердце,<br>Околосердечная сумка вместе с трахеями, —<br>Пусть позволят надоить дающему (тебя)<br>Творогу, молока, топленого масла, а также меду!</p>
<p class="en">Let heart and pericardium, let thy lungs with all the bronchial<br> tubes, etc.</p>
<a id='av10.009.16'/><p class="stamp">avś_10.009.16. </p>
<p class="sa">य॒त् ते य॒कृद् ये॒ म॒तस्ने य॒द् आन्त्र॒म् या॒श् च ते गु॒दाः ।<br> आमि॒क्षां दुह्रतां दात्रे॒ क्षीरं॒ सर्पि॒र् अ॒थो म॒धु ॥१६॥</p>
<p class="hn">yát te yákr̥d yé mátasne yád āntrám yā́ś ca te gúdāḥ |<br> āmíkṣāṃ duhratāṃ dātré kṣīráṃ sarpír átho mádhu ||16||</p>
<p class="ru">(То), что у тебя печень, почки (?),<br>Что внутренности, и (то), что у тебя потроха, —<br>Пусть позволят надоить дающему (тебя)<br>Творогу, молока, топленого масла, а также меду!</p>
<p class="en">Let liver, and let kidneys, let thine entrails, and the parts within,<br> etc.</p>
<a id='av10.009.17'/><p class="stamp">avś_10.009.17. </p>
<p class="sa">य॒स् ते प्लाशि॒र् यो॒ वनिष्ठु॒र् यौ॒ कुक्षी॒ य॒च् च च॒र्म ते ।<br> आमि॒क्षां दुह्रतां दात्रे॒ क्षीरं॒ सर्पि॒र् अ॒थो म॒धु ॥१७॥</p>
<p class="hn">yás te plāśír yó vaniṣṭhúr yáu kukṣī́ yác ca cárma te |<br> āmíkṣāṃ duhratāṃ dātré kṣīráṃ sarpír átho mádhu ||17||</p>
<p class="ru">(То), что у тебя плашѝ, прямая кишка,<br>Что две нижние части живота, что у тебя шкура, —<br>Пусть позволят надоить дающему (тебя)<br>Творогу, молока, топленого масла, а также меду!</p>
<p class="en">Let rectum and omentum, let thy belly's hollows, and thy skin,<br> etc.</p>
<a id='av10.009.18'/><p class="stamp">avś_10.009.18. </p>
<p class="sa">य॒त् ते मज्जा॒ य॒द् अ॒स्थि य॒न् मंसं॒ य॒च् च लो॒हितम् ।<br> आमि॒क्षां दुह्रतां दात्रे॒ क्षीरं॒ सर्पि॒र् अ॒थो म॒धु ॥१८॥</p>
<p class="hn">yát te majjā́ yád ásthi yán maṃsáṃ yác ca lóhitam |<br> āmíkṣāṃ duhratāṃ dātré kṣīráṃ sarpír átho mádhu ||18||</p>
<p class="ru">(То), что у тебя костный мозг, что кость,<br>Что мясо и что кровь, —<br>Пусть позволят надоить дающему (тебя)<br>Творогу, молока, топленого масла, а также меду!</p>
<p class="en">Let all thy marrow, every bone, let all thy flesh, and all thy<br> blood, etc.</p>
<a id='av10.009.19'/><p class="stamp">avś_10.009.19. </p>
<p class="sa">यौ॒ ते बाहू॒ ये॒ दोष॒णी या॒व् अं॒सौ या॒ च ते ककु॒त् ।<br> आमि॒क्षां दुह्रतां दात्रे॒ क्षीरं॒ सर्पि॒र् अ॒थो म॒धु ॥१९॥</p>
<p class="hn">yáu te bāhū́ yé doṣáṇī yā́v áṃsau yā́ ca te kakút |<br> āmíkṣāṃ duhratāṃ dātré kṣīráṃ sarpír átho mádhu ||19||</p>
<p class="ru">(То), что у тебя передние ноги, что (их) голени,<br>Что плечи и что у тебя горб, —<br>Пусть позволят надоить дающему (тебя)<br>Творогу, молока, топленого масла, а также меду!</p>
<p class="en">Let both thy shoulders and thy hump, thy forelegs, and their<br> lower parts, etc.</p>
<a id='av10.009.20'/><p class="stamp">avś_10.009.20. </p>
<p class="sa">या॒स् ते ग्रीवा॒ ये॒ स्कन्धा॒ याः॒ पृष्टी॒र् या॒श् च प॒र्शवः ।<br> आमि॒क्षां दुह्रतां दात्रे॒ क्षीरं॒ सर्पि॒र् अ॒थो म॒धु ॥२०॥ {३१}</p>
<p class="hn">yā́s te grīvā́ yé skandhā́ yā́ḥ pr̥ṣṭī́r yā́ś ca párśavaḥ |<br> āmíkṣāṃ duhratāṃ dātré kṣīráṃ sarpír átho mádhu ||20|| {31}</p>
<p class="ru">(То), что у тебя затылочные кости, что ключицы,<br>Что ребра и что бока, —<br>Пусть позволят надоить дающему (тебя)<br>Творогу, молока, топленого масла, а также меду!</p>
<p class="en">Let neck and nape and shoulder-joints, thy ribs and inter-costal<br> parts, etc.</p>
<a id='av10.009.21'/><p class="stamp">avś_10.009.21. </p>
<p class="sa">यौ॒ त उरू॒ अष्ठीव॒न्तौ ये॒ श्रो॒णी या॒ च ते भस॒त् ।<br> आमि॒क्षां दुह्रतां दात्रे॒ क्षीरं॒ सर्पि॒र् अ॒थो म॒धु ॥२१॥</p>
<p class="hn">yáu ta urū́ aṣṭhīvántau yé śróṇī yā́ ca te bhasát |<br> āmíkṣāṃ duhratāṃ dātré kṣīráṃ sarpír átho mádhu ||21||</p>
<p class="ru">(То), что у тебя бедра, коленные суставы,<br>Что кострец и что у тебя зад, —<br>Пусть позволят надоить дающему (тебя)<br>Творогу, молока, топленого масла, а также меду!</p>
<p class="en">So let thy thighs and thy knee-bones, thy hinder quarters, and<br> thy hips, etc.</p>
<a id='av10.009.22'/><p class="stamp">avś_10.009.22. </p>
<p class="sa">य॒त् ते पु॒छं ये॒ ते बा॒ला य॒द् ऊ॒धो ये॒ च ते स्त॒नाः ।<br> आमि॒क्षां दुह्रतां दात्रे॒ क्षीरं॒ सर्पि॒र् अ॒थो म॒धु ॥२२॥</p>
<p class="hn">yát te púchaṃ yé te bā́lā yád ū́dho yé ca te stánāḥ |<br> āmíkṣāṃ duhratāṃ dātré kṣīráṃ sarpír átho mádhu ||22||</p>
<p class="ru">(То), что у тебя хвост, что у тебя кисточка на хвосте,<br>Что вымя и что сосцы,<br>Пусть позволят надоить дающему (тебя)<br>Творогу, молока, топленого масла, а также меду!</p>
<p class="en">So let thy tail and all the hairs thereof, thine udder, and thy<br> teats, etc.</p>
<a id='av10.009.23'/><p class="stamp">avś_10.009.23. </p>
<p class="sa">या॒स् ते ज॒ङ्घाः याः॒ कु॒ष्ठिका ऋछ॒रा ये॒ च ते शफाः॒ ।<br> आमि॒क्षां दुह्रतां दात्रे॒ क्षीरं॒ सर्पि॒र् अ॒थो म॒धु ॥२३॥</p>
<p class="hn">yā́s te jáṅghāḥ yā́ḥ kúṣṭhikā r̥chárā yé ca te śaphā́ḥ |<br> āmíkṣāṃ duhratāṃ dātré kṣīráṃ sarpír átho mádhu ||23||</p>
<p class="ru">(То), что у тебя задние части, что отростки у копыт,<br>Что бабки и что у тебя копыта, —<br>Пусть позволят надоить дающему (тебя)<br>Творогу, молока, топленого масла, а также меду!</p>
<p class="en">Let all thy legs, the refuse of thy feet, thy heelropes, and thy<br> hooves.<br> Pour for the giver mingled curd, and flowing butter milk, and<br> mead.</p>
<a id='av10.009.24'/><p class="stamp">avś_10.009.24. </p>
<p class="sa">य॒त् ते च॒र्म शतौदने या॒नि लो॒मान्य् अघ्न्ये ।<br> आमि॒क्षां दुह्रतां दात्रे॒ क्षीरं॒ सर्पि॒र् अ॒थो म॒धु ॥२४॥</p>
<p class="hn">yát te cárma śataudane yā́ni lómāny aghnye |<br> āmíkṣāṃ duhratāṃ dātré kṣīráṃ sarpír átho mádhu ||24||</p>
<p class="ru">Что у тебя шкура, о ты с сотней одана,<br>Что волоски (шерсти), о невредимая,<br>Пусть позволят надоить дающему (тебя)<br>Творогу, молока, топленого масла, а также меду!</p>
<p class="en">Let all thy skin, Sataudanā! let every hair thou hast, O Cow,<br> Pour for the giver mingled curd, and flowing butter, milk, and<br> mead.</p>
<a id='av10.009.25'/><p class="stamp">avś_10.009.25. </p>
<p class="sa">क्रोडौ॒ ते स्तां पुरोदा॒शाव् आ॒ज्येनाभि॒घारितौ ।<br> तौ॒ पक्षौ॒ देवि कृत्वा॒ सा॒ पक्ता॒रं दि॒वं वह ॥२५॥</p>
<p class="hn">kroḍáu te stāṃ purodā́śāv ā́jyenābhíghāritau |<br> táu pakṣáu devi kr̥tvā́ sā́ paktā́raṃ dívaṃ vaha ||25||</p>
<p class="ru">Пусть станут две твоих груди жертвенными лепешками,<br>Намазанными жертвенным маслом!<br>Превратив их в два крыла, о богиня,<br>Вези готовящего (тебя) на небо!</p>
<p class="en">Sprinkled with molten butter, let the two meal-cakes be sport<br> for thee.<br> Make them thy wings, O Goddess, and bear him who dresses<br> thee to heaven.</p>
<a id='av10.009.26'/><p class="stamp">avś_10.009.26. </p>
<p class="sa">उलू॒खले मु॒सले य॒श् च च॒र्मणि यो॒ वा शू॒र्पे तण्डुलः॒ क॒णः ।<br> यं॒ वा वा॒तो मातरि॒श्वा प॒वमानो ममा॒थाग्नि॒ष् ट॒द् धो॒ता सु॒हुतं कृणोतु ॥२६॥</p>
<p class="hn">ulū́khale músale yáś ca cármaṇi yó vā śū́rpe taṇḍuláḥ káṇaḥ |<br> yáṃ vā vā́to mātaríśvā pávamāno mamā́thāgníṣ ṭád dhótā súhutaṃ kr̥ṇotu ||26||</p>
<p class="ru">Какая рисинка, зернышко (остались) в ступке, на пестике, на шкуре,<br>Или же какая в корзинке для веяния,<br>Или же какую ветер — Матаришван,<br>Очищающийся, стряхнул, —<br>Агни-хотар пусть сделает (ее) хорошо пожертвованной!</p>
<p class="en">Each grain of rice in mortar or on pestle, all on the skin or in<br> the winnowing-basket,<br> Whatever purifying Mātarisvan, the Wind, hath sifted, let the<br> Hotar Agni make of it an acceptable oblation.</p>
<a id='av10.009.27'/><p class="stamp">avś_10.009.27. </p>
<p class="sa">अपो॒ देवी॒र् म॒धुमतीर् घृतश्चु॒तो ब्रह्म॒णां ह॒स्तेषु प्रपृथ॒क् सादयामि ।<br> य॒त्काम इद॒म् अभिषिञ्चा॒मि वो ऽहं॒ त॒न् मे स॒र्वं सं॒ पद्यतां वयं॒ स्याम प॒तयो रयीणा॒म् ॥२७॥ {३२}</p>
<p class="hn">apó devī́r mádhumatīr ghr̥taścúto brahmáṇāṃ hásteṣu prapr̥thák sādayāmi |<br> yátkāma idám abhiṣiñcā́mi vo 'háṃ tán me sárvaṃ sáṃ padyatāṃ vayáṃ syāma pátayo rayīṇā́m ||27|| {32}</p>
<p class="ru">Воды небесные, медовые, сочащиеся жиром,<br>Я направляю последовательно в руки брахмáнов.<br>То желание, с которым я здесь вас окропляю,<br>Да выпадет все оно мне на долю!<br>Да будем мы господами богатств!</p>
<p class="en">In the priest's hands I lay, in separate order, the sweet celestial<br> Waters, dropping fatness.<br> As here I sprinkle them may all my wishes be granted unto me<br> in perfect fulness. May we have ample wealth in our posses-<br> sion.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

