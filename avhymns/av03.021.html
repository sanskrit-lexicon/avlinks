<!DOCTYPE html>
<html>
<head>
<meta charset="UTF-8">
<title>av03.021</title>
<link rel="stylesheet" type="text/css" href="avhymns.css">
</head>
<body>
<a id='av03.021.01'/><p class="stamp">avś_03.021.01. </p>
<p class="sa">ये॒ अग्न॒यो अप्स्व् अ॑न्त॒र् ये॒ वृत्रे॒ ये॒ पु॒रुषे ये॒ अ॒श्मसु ।<br> य॒ आविवे॒शो॒षधीर् यो॒ व॒नस्प॒तींस् ते॒भ्यो अग्नि॒भ्यो हुत॒म् अस्त्व् एत॒त् ॥१॥</p>
<p class="hn">yé agnáyo apsv àntár yé vr̥tré yé púruṣe yé áśmasu |<br> yá āvivéśóṣadhīr yó vánaspátīṃs tébhyo agníbhyo hutám astv etát ||1||</p>
<p class="ru">Огни, что внутри вод, что во Вритре,<br>Что в человеке, что в камнях,<br>(Огонь), что вошел в травы, что в лесные деревья, - Да будет тем огням это возлияние!</p>
<p class="en">All Fires that are in water and in Vritra, all those that man and<br> stones contain within them,<br> That which hath entered herbs and trees and bushes—to all<br> these Fires be this oblation offered.</p>
<a id='av03.021.02'/><p class="stamp">avś_03.021.02. </p>
<p class="sa">यः॒ सो॒मे अन्त॒र् यो॒ गो॒ष्व् अन्त॒र् य॒ आ॒विष्टो व॒यःसु यो॒ मृगे॒षु ।<br> य॒ आविवे॒श द्विप॒दो य॒स् च॒तुष्पदस् ते॒भ्यो अग्नि॒भ्यो हुत॒म् अस्त्व् एत॒त् ॥२॥</p>
<p class="hn">yáḥ sóme antár yó góṣv antár yá ā́viṣṭo váyaḥsu yó mr̥géṣu |<br> yá āvivéśa dvipádo yás cátuṣpadas tébhyo agníbhyo hutám astv etát ||2||</p>
<p class="ru">(Огонь), что у Сомы внутри, что у коров внутри,<br>Что вошел в птиц, что в зверей,<br>Что вошел в двуногих, что в четвероногих, - Да будет тем огням это возлияние!</p>
<p class="en">That which abides in Soma and in cattle, that which lies deep in<br> birds and sylvan creatures,<br> That which hath entered quadrupeds and bipeds—to all these<br> Fires be this oblation offered.</p>
<a id='av03.021.03'/><p class="stamp">avś_03.021.03. </p>
<p class="sa">य॒ इ॒न्द्रेण सर॒थं या॒ति देवो॒ वैश्वानर॒ उत॒ विश्वदाव्यः॑ ।<br> यं॒ जो॒हवीमि पृ॒तनासु सासहिं॒ ते॒भ्यो अग्नि॒भ्यो हुत॒म् अस्त्व् एत॒त् ॥३॥</p>
<p class="hn">yá índreṇa saráthaṃ yā́ti devó vaiśvānará utá viśvadāvyàḥ |<br> yáṃ jóhavīmi pŕ̥tanāsu sāsahíṃ tébhyo agníbhyo hutám astv etát ||3||</p>
<p class="ru">Кто едет с Индрой в одной колеснице,<br>Бог, принадлежащий всем людям, а также всем богам,<br>(Тот), осиливающий в сражениях, кого я громко зову, - Да будет тем огням это возлияние!</p>
<p class="en">The Fire that rideth by the side of Indra, the God Vaisvānara,.<br> yea all-consuming,<br> Whom, as the victor, I invoke in battles—to all these Fires be<br> this oblation offered.</p>
<a id='av03.021.04'/><p class="stamp">avś_03.021.04. </p>
<p class="sa">यो॒ देवो॒ विश्वा॒द् य॒म् उ का॒मम् आहु॒र् यं॒ दाता॒रं प्रतिगृह्ण॒न्तम् आहुः॒ ।<br> यो॒ धी॒रः शक्रः॒ परिभू॒र् अ॒दाभ्यस् ते॒भ्यो अग्नि॒भ्यो हुत॒म् अस्त्व् एत॒त् ॥४॥</p>
<p class="hn">yó devó viśvā́d yám u kā́mam āhúr yáṃ dātā́raṃ pratigr̥hṇántam āhúḥ |<br> yó dhī́raḥ śakráḥ paribhū́r ádābhyas tébhyo agníbhyo hutám astv etát ||4||</p>
<p class="ru">Кто всепожирающий бог, кого также зовут Камой,<br>Кого зовут дарителем забирающим,<br>Кто мудр, могуч, всеобъемлющ, невредим - Да будет тем огням это возлияние!</p>
<p class="en">The all-devouring God whom men call Kāma, he whom they<br> call the Giver and Receiver,<br> Invincible, pervading, wise, and mighty—to all these Fires be<br> this oblation offered.</p>
<a id='av03.021.05'/><p class="stamp">avś_03.021.05. </p>
<p class="sa">यं॒ त्वा हो॒तारं म॒नसाभि॒ संविदु॒स् त्र॒योदश भौवनाः॒ प॒ञ्च मानवाः॒ ।<br> वर्चोध॒से यश॒से सूनृ॒तावते ते॒भ्यो अग्नि॒भ्यो हुत॒म् अस्त्व् एत॒त् ॥५॥</p>
<p class="hn">yáṃ tvā hótāraṃ mánasābhí saṃvidús tráyodaśa bhauvanā́ḥ páñca mānavā́ḥ |<br> varcodháse yaśáse sūnŕ̥tāvate tébhyo agníbhyo hutám astv etát ||5||</p>
<p class="ru">Тебе, кого душой признают как хотара Тринадцать вселенских, пять человеческих родов, Наделяющему блеском, великолепному, несущему радость - Да будет тем огням это возлияние!</p>
<p class="en">To thee, strength-giver, glorious, rich in pleasant strains, whom.<br> in their minds the thirteen creatures of the world,<br> And the five sons of man regard as Hotar-priest—to all these-<br> Fires be this oblation offered.</p>
<a id='av03.021.06'/><p class="stamp">avś_03.021.06. </p>
<p class="sa">उक्षा॒न्नाय वशा॒न्नाय सो॒मपृष्ठाय वेध॒से ।<br> वैश्वानर॒ज्येष्ठेभ्यस् ते॒भ्यो अग्नि॒भ्यो हुत॒म् अस्त्व् एत॒त् ॥६॥</p>
<p class="hn">ukṣā́nnāya vaśā́nnāya sómapr̥ṣṭhāya vedháse |<br> vaiśvānarájyeṣṭhebhyas tébhyo agníbhyo hutám astv etát ||6||</p>
<p class="ru">(Тому), чья еда - быки, чья еда - коровы, Чья спина - сома, устроителю обряда,<br>(Тем, кому) глава (- огонь), принадлежащий всем людям, - Да будет тем огням это возлияние!</p>
<p class="en">To him who feeds on ox and cow, sage, bearing Soma on his<br> back,<br> To all Vaisvānara's followers—to these be this oblation paid.</p>
<a id='av03.021.07'/><p class="stamp">avś_03.021.07. </p>
<p class="sa">दि॒वं पृथिवी॒म् अ॒न्व् अन्त॒रिक्षम् ये॒ विद्यु॒तम् अनुसंच॒रन्ति ।<br> ये॒ दिक्ष्व् अ॑न्त॒र् ये॒ वा॒ते अन्त॒स् ते॒भ्यो अग्नि॒भ्यो हुत॒म् अस्त्व् एत॒त् ॥७॥</p>
<p class="hn">dívaṃ pr̥thivī́m ánv antárikṣam yé vidyútam anusaṃcáranti |<br> yé dikṣv àntár yé vā́te antás tébhyo agníbhyo hutám astv etát ||7||</p>
<p class="ru">(Тем), что движутся по небу, по земле, По воздуху, (те), что вслед за молнией, (Те), что в сторонах света, что в ветре, - Да будет тем огням это возлияние!</p>
<p class="en">All fiery flames that follow after lightning, flashing o'er earth,<br> through firmament and heaven,<br> All that are in the wind and skyey regions—to all these Fires be<br> this oblation offered.</p>
<a id='av03.021.08'/><p class="stamp">avś_03.021.08. </p>
<p class="sa">हि॒रण्यपाणिं सविता॒रम् इ॒न्द्रं बृ॒हस्प॒तिं व॒रुणं मित्र॒म् अग्नि॒म् ।<br> वि॒श्वान् देवा॒न् अ॒ङ्गिरसो हवामहे इमं॒ क्रव्या॒दं शमयन्त्व् अग्नि॒म् ॥८॥</p>
<p class="hn">híraṇyapāṇiṃ savitā́ram índraṃ bŕ̥haspátiṃ váruṇaṃ mitrám agním |<br> víśvān devā́n áṅgiraso havāmahe imáṃ kravyā́daṃ śamayantv agním ||8||</p>
<p class="ru">Златорукого Савитара, Индру, Брихаспати, Варуну, Митру, Агни, Всех богов, Ангирасов мы призываем:<br>Пусть успокоят они этого Агни, пожирающего мясо!</p>
<p class="en">The golden-handed Savitar and Indra, Brihaspati, Varuna,<br> Mitra, and Agni,<br> The Angirases we call, the Visve Devas: let them appease this<br> Agni, Flesh-devourer.</p>
<a id='av03.021.09'/><p class="stamp">avś_03.021.09. </p>
<p class="sa">शान्तो॒ अग्निः॒ क्रव्या॒च् छान्तः॒ पुरुषरे॒षणः ।<br> अ॒थो यो॒ विश्वदाव्य॑स् तं॒ क्रव्या॒दम् अशीशमम् ॥९॥</p>
<p class="hn">śāntó agníḥ kravyā́c chāntáḥ puruṣaréṣaṇaḥ |<br> átho yó viśvadāvyàs táṃ kravyā́dam aśīśamam ||9||</p>
<p class="ru">Успокоен Агни, пожирающий мясо,<br>Успокоен повреждающий человека,<br>А также (тот), что все испепеляет,<br>Его, пожирающего мясо, я успокоил.</p>
<p class="en">Flesh-eating Agni is appeased, appeased is he who hurteth men.<br> Now him who burneth every thing, the Flesh-consumer, have I<br> stilled.</p>
<a id='av03.021.10'/><p class="stamp">avś_03.021.10. </p>
<p class="sa">ये॒ प॒र्वताः सो॒मपृष्ठा आ॒प उत्तानशी॒वरीः ।<br> वा॒तः पर्ज॒न्य आ॒द् अग्नि॒स् ते॒ क्रव्या॒दम् अशीशमन् ॥१०॥</p>
<p class="hn">yé párvatāḥ sómapr̥ṣṭhā ā́pa uttānaśī́varīḥ |<br> vā́taḥ parjánya ā́d agnís té kravyā́dam aśīśaman ||10||</p>
<p class="ru">(Те) горы, чья спина - сома, Воды, лежащие распростертыми, Вата, Парджанья, а также Агни - Они успокоили пожирающего мясо.</p>
<p class="en">The mountains where the Soma grows, the waters lying calm and<br> still,<br> Vāta, Parjanya, Agni's self have made the Flesh-consumer rest.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

