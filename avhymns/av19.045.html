<!DOCTYPE html>
<html>
<head>
<meta charset="UTF-8">
<title>av19.045</title>
<link rel="stylesheet" type="text/css" href="avhymns.css">
</head>
<body>
<a id='av19.045.01'/><p class="stamp">avś_19.045.01. </p>
<p class="sa">ऋणा॒द् ऋण॒म् इव सं॒ नय कृत्यां॒ कृत्याकृ॒तो गृह॒म् ।<br> च॒क्षुर्मन्त्रस्य दुर्हा॒र्दः पृष्टी॒र् अ॒पि शृणाञ्जन ॥१॥</p>
<p class="hn">r̥ṇā́d r̥ṇám iva sáṃ naya kr̥tyā́ṃ kr̥tyākŕ̥to gr̥hám |<br> cákṣurmantrasya durhā́rdaḥ pr̥ṣṭī́r ápi śr̥ṇāñjana ||1||</p>
<p class="ru"></p>
<p class="en">As debt from debt repay and send sorcery to the sorcerer's<br> house.<br> Split, Salve! the cruel villain's ribs whose evil eye bewitches us.</p>
<a id='av19.045.02'/><p class="stamp">avś_19.045.02. </p>
<p class="sa">य॒द् अस्मा॒सु दुष्व॒प्न्यं य॒द् गो॒षु य॒च् च नो गृहे॒ ।<br> अ॒नामगस् तं॒ च दुर्हा॒र्दः प्रियः॒ प्र॒ति मुञ्चताम् ॥२॥</p>
<p class="hn">yád asmā́su duṣvápnyaṃ yád góṣu yác ca no gr̥hé |<br> ánāmagas táṃ ca durhā́rdaḥ priyáḥ práti muñcatām ||2||</p>
<p class="ru"></p>
<p class="en">Whatever evil dream we have, what'er befall our kine or home,<br> Be this that is salubrity, the evil-hearted's foe applied.</p>
<a id='av19.045.03'/><p class="stamp">avś_19.045.03. </p>
<p class="sa">अपा॒म् ऊर्ज॒ ओ॒जसो वावृधान॒म् अग्ने॒र् जात॒म् अ॒धि जात॒वेदसः ।<br> च॒तुर्वीरं पर्वती॒यं य॒द् आ॒ञ्जनं दि॒शः प्रदिशः करद् इ॒च् छिवा॒स् ते ॥३॥</p>
<p class="hn">apā́m ūrjá ójaso vāvr̥dhānám agnér jātám ádhi jātávedasaḥ |<br> cáturvīraṃ parvatī́yaṃ yád ā́ñjanaṃ díśaḥ pradiśaḥ karad íc chivā́s te ||3||</p>
<p class="ru"></p>
<p class="en">Increasing from the Waters' strength and vigour, sprung into life<br> from Agni Jātavedas,<br> Strong as four heroes, mountain born, this Ointment make for<br> thee quarters and mind-points auspicious!</p>
<a id='av19.045.04'/><p class="stamp">avś_19.045.04. </p>
<p class="sa">च॒तुर्वीरं बध्यत आ॒ञ्जनं ते स॒र्वा दि॒शो अ॒भयास् ते भवन्तु ।<br> ध्रुव॒स् तिष्ठासि सविते॒व चा॒र्य इमा॒ वि॒शो अभि॒ हरन्तु ते बलि॒म् ॥४॥</p>
<p class="hn">cáturvīraṃ badhyata ā́ñjanaṃ te sárvā díśo ábhayās te bhavantu |<br> dhruvás tiṣṭhāsi savitéva cā́rya imā́ víśo abhí harantu te balím ||4||</p>
<p class="ru"></p>
<p class="en">On thee is laid the Chaturvira Ointment: let all the regions give<br> thee peace and safety.<br> Secure like precious Savitar thou standest: to thee let all these<br> regions bring their tribute.</p>
<a id='av19.045.05'/><p class="stamp">avś_19.045.05. </p>
<p class="sa">आ॒क्ष्वै॒कं मणि॒म् ए॒कं क्र्णुष्व स्नाह्य् ए॒केना॒ पिबै॒कम् एषाम् ।<br> च॒तुर्वीरं नैरृते॒भ्यश् चतु॒र्भ्यो ग्रा॒ह्या बन्धे॒भ्यः प॒रि पात्व् अस्मा॒न् ॥५॥</p>
<p class="hn">ā́kṣváikaṃ maṇím ékaṃ krṇuṣva snāhy ékenā́ pibáikam eṣām |<br> cáturvīraṃ nairr̥tébhyaś catúrbhyo grā́hyā bandhébhyaḥ pári pātv asmā́n ||5||</p>
<p class="ru"></p>
<p class="en">Make one thy salve, thine amulet another, drink one, and with<br> another bathe thy body.<br> So let the Chaturvira keep us guarded from the four bonds of<br> Nirriti and Grāhi.</p>
<a id='av19.045.06'/><p class="stamp">avś_19.045.06. </p>
<p class="sa">अग्नि॒र् माग्नि॒नावतु प्राणा॒यापाना॒या॒युषे व॒र्चस ओ॒जसे ।<br> ते॒जसे स्वस्त॒ये सुभूत॒ये स्वा॒हा ॥६॥</p>
<p class="hn">agnír māgnínāvatu prāṇā́yāpānā́yā́yuṣe várcasa ójase |<br> téjase svastáye subhūtáye svā́hā ||6||</p>
<p class="ru"></p>
<p class="en">May Agni protect me with fire for inspiration and expiration,<br> for strength, for energy, for vigour, for weal and prosperity.<br> All Hail!</p>
<a id='av19.045.07'/><p class="stamp">avś_19.045.07. </p>
<p class="sa">इ॒न्द्रो मेन्द्रिये॒णावतु प्राणा॒यापाना॒या॒युषे व॒र्चस ओ॒जसे ।<br> ते॒जसे स्वस्त॒ये सुभूत॒ये स्वा॒हा ॥७॥</p>
<p class="hn">índro mendriyéṇāvatu prāṇā́yāpānā́yā́yuṣe várcasa ójase |<br> téjase svastáye subhūtáye svā́hā ||7||</p>
<p class="ru"></p>
<p class="en">May Indra protect me with his Indra-power for inspiration, etc.</p>
<a id='av19.045.08'/><p class="stamp">avś_19.045.08. </p>
<p class="sa">सो॒मो मा सौ॒म्येनावतु प्राणा॒यापाना॒या॒युषे व॒र्चस ओ॒जसे ।<br> ते॒जसे स्वस्त॒ये सुभूत॒ये स्वा॒हा ॥८॥</p>
<p class="hn">sómo mā sáumyenāvatu prāṇā́yāpānā́yā́yuṣe várcasa ójase |<br> téjase svastáye subhūtáye svā́hā ||8||</p>
<p class="ru"></p>
<p class="en">May Soma protect me with Soma-power, etc.</p>
<a id='av19.045.09'/><p class="stamp">avś_19.045.09. </p>
<p class="sa">भ॒गो म भ॒गेनावतु प्राणा॒यापाना॒या॒युषे व॒र्चस ओ॒जसे ।<br> ते॒जसे स्वस्त॒ये सुभूत॒ये स्वा॒हा ॥९॥</p>
<p class="hn">bhágo ma bhágenāvatu prāṇā́yāpānā́yā́yuṣe várcasa ójase |<br> téjase svastáye subhūtáye svā́hā ||9||</p>
<p class="ru"></p>
<p class="en">May Bhaga with good fortune protect me, etc.</p>
<a id='av19.045.10'/><p class="stamp">avś_19.045.10. </p>
<p class="sa">मरु॒तो मा गणै॒र् अवन्तु प्राणा॒यापाना॒युषे व॒र्चस ओ॒जसे ते॒जसे ।<br> स्वस्त॒ये सुभूत॒ये स्वा॒हा ॥१०॥</p>
<p class="hn">marúto mā gaṇáir avantu prāṇā́yāpānā́yuṣe várcasa ójase téjase |<br> svastáye subhūtáye svā́hā ||10||</p>
<p class="ru"></p>
<p class="en">May the Maruts protect me with their troops for inspiration<br> and expiration, for strength, for energy, for vigour, for weal<br> and prosperity. All Hail!</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

