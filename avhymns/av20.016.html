<!DOCTYPE html>
<html>
<head>
<meta charset="UTF-8">
<title>av20.016</title>
<link rel="stylesheet" type="text/css" href="avhymns.css">
</head>
<body>
<a id='av20.016.01'/><p class="stamp">avś_20.016.01. </p>
<p class="sa">उदप्रु॒तो न॒ व॒यो र॒क्षमाणा वा॒वदतो अभ्रि॒यस्येव घो॒षाः ।<br> गिरिभ्र॒जो नो॒र्म॒यो म॒दन्तो बृ॒हस्प॒तिम् अभ्य् अ॑र्का॒ अनावन् ॥१॥</p>
<p class="hn">udaprúto ná váyo rákṣamāṇā vā́vadato abhríyasyeva ghóṣāḥ |<br> giribhrájo nórmáyo mádanto bŕ̥haspátim abhy àrkā́ anāvan ||1||</p>
<p class="ru"></p>
<p class="en">Like birds who keep their watch, plashing in water, like the loud<br> voices of the thundering rain-cloud,<br> Like merry streamlets bursting from the mountain thus to<br> Brihaspati our hymns have sounded.</p>
<a id='av20.016.02'/><p class="stamp">avś_20.016.02. </p>
<p class="sa">सं॒ गो॒भिर् अङ्गिरसो॒ न॒क्षमाणो भ॒ग इवे॒द् अर्यम॒णं निनाय ।<br> ज॒ने मित्रो॒ न॒ द॒म्पती अनक्ति बृ॒हस्पते वाज॒याशूं॒र् इवाजौ॒ ॥२॥</p>
<p class="hn">sáṃ góbhir aṅgirasó nákṣamāṇo bhága ivéd aryamáṇaṃ nināya |<br> jáne mitró ná dámpatī anakti bŕ̥haspate vājáyāśū́m̐r ivājáu ||2||</p>
<p class="ru"></p>
<p class="en">The son of Angiras, meeting the cattle, as Bhaga, brought in<br> Aryaman among us.<br> As Friend of men he decks the wife and husband. As for the<br> race, Brihaspati, nerve our coursers.</p>
<a id='av20.016.03'/><p class="stamp">avś_20.016.03. </p>
<p class="sa">साध्वर्या॒ अतिथि॒नीर् इषिरा॒ स्पार्हाः॒ सुव॒र्णा अनवद्य॒रूपाः ।<br> बृ॒हस्प॒तिः प॒र्वतेभ्यो वितू॒र्या नि॒र् गा॒ ऊपे य॒वम् इव स्थिवि॒भ्यः ॥३॥</p>
<p class="hn">sādhvaryā́ atithínīr iṣirā́ spārhā́ḥ suvárṇā anavadyárūpāḥ |<br> bŕ̥haspátiḥ párvatebhyo vitū́ryā nír gā́ ūpe yávam iva sthivíbhyaḥ ||3||</p>
<p class="ru"></p>
<p class="en">Brihaspati, having won them from the mountains, strewed down,<br> like barley out of winnowing-baskets,<br> The vigorous, wandering cows who aid the pious, desired of all,<br> of blameless form, well-coloured.</p>
<a id='av20.016.04'/><p class="stamp">avś_20.016.04. </p>
<p class="sa">आप्रुषाय॒न् म॒धुना ऋत॒स्य यो॒निम् अवक्षिप॒न्न् अर्क॒ उल्का॒म् इव द्योः॒ ।<br> बृ॒हस्प॒तिर् उद्ध॒रन्न् अ॒श्मनो गा॒ भू॒म्या उद्ने॒व वि॒ त्व॒चं बिभेद ॥४॥</p>
<p class="hn">āpruṣāyán mádhunā r̥tásya yónim avakṣipánn arká ulkā́m iva dyóḥ |<br> bŕ̥haspátir uddhárann áśmano gā́ bhū́myā udnéva ví tvácaṃ bibheda ||4||</p>
<p class="ru"></p>
<p class="en">As the Sun dews with meath the seat of Order, and casts a flam-<br> ing meteor down from heaven,<br> So from the rock Brihaspati forced the cattle, and cleft the<br> earth's skin as it were with water.</p>
<a id='av20.016.05'/><p class="stamp">avś_20.016.05. </p>
<p class="sa">अ॒प ज्यो॒तिषा त॒मो अन्त॒रिक्षद् उद्नः॒ शी॒पालम् इव वा॒त आजत् ।<br> बृ॒हस्प॒तिर् अनुमृ॒श्या वल॒स्याभ्र॒म् इव वा॒त आ॒ चक्र आ॒ गाः॒ ॥५॥</p>
<p class="hn">ápa jyótiṣā támo antárikṣad udnáḥ śī́pālam iva vā́ta ājat |<br> bŕ̥haspátir anumŕ̥śyā valásyābhrám iva vā́ta ā́ cakra ā́ gā́ḥ ||5||</p>
<p class="ru"></p>
<p class="en">Forth from mid-air with light he draye the darkness, as the gale<br> blows a lily from the river.<br> Like the wind grasping at the cloud of Vala, Brihaspati gathered<br> to himself the cattle.</p>
<a id='av20.016.06'/><p class="stamp">avś_20.016.06. </p>
<p class="sa">यदा॒ वल॒स्य पी॒यतो ज॒सुं भे॒द् बृ॒हस्प॒तिर् अग्नित॒पोभिर् अर्कैः॒ ।<br> दद्भि॒र् न॒ जिह्वा॒ प॒रिविष्टम् आ॒दद् आवि॒र् निधीं॒र् अकृणोद् उस्रि॒याणाम् ॥६॥</p>
<p class="hn">yadā́ valásya pī́yato jásuṃ bhéd bŕ̥haspátir agnitápobhir arkáiḥ |<br> dadbhír ná jihvā́ páriviṣṭam ā́dad āvír nidhī́m̐r akr̥ṇod usríyāṇām ||6||</p>
<p class="ru"></p>
<p class="en">Brihaspati, when he with fiery lightnings cleft through the<br> weapon of reviling Vala,<br> Consumed him as tongues eat what teeth have compassed: he<br> threw the prisons of the red cows open.</p>
<a id='av20.016.07'/><p class="stamp">avś_20.016.07. </p>
<p class="sa">बृ॒हस्प॒तिर् अ॒मत हि॒ त्य॒द् आसां ना॒म स्वरी॒णां स॒दने गु॒हा य॒त् ।<br> आण्डे॒व भित्वा॒ शकुन॒स्य ग॒र्भम् उ॒द् उस्रि॒याः प॒र्वतस्य त्म॒नाजत् ॥७॥</p>
<p class="hn">bŕ̥haspátir ámata hí tyád āsāṃ nā́ma svarī́ṇāṃ sádane gúhā yát |<br> āṇḍéva bhitvā́ śakunásya gárbham úd usríyāḥ párvatasya tmánājat ||7||</p>
<p class="ru"></p>
<p class="en">That secret name borne by the lowing cattle within the cave<br> Brihaspati discovered,<br> And draye, himself, the bright kine from the mountain, like a<br> bird's young after the eggs' disclosure.</p>
<a id='av20.016.08'/><p class="stamp">avś_20.016.08. </p>
<p class="sa">अ॒श्ना॒पिनद्धं म॒धु प॒र्य् अपश्यन् म॒त्स्यं न॒ दीन॒ उद॒नि क्षिय॒न्तम् ।<br> नि॒ष् ट॒ज् जभार चमसं॒ न॒ वृक्षा॒द् बृ॒हस्प॒तिर् विरवे॒णा विकृ॒त्य ॥८॥</p>
<p class="hn">áśnā́pinaddhaṃ mádhu páry apaśyan mátsyaṃ ná dīná udáni kṣiyántam |<br> níṣ ṭáj jabhāra camasáṃ ná vr̥kṣā́d bŕ̥haspátir viravéṇā vikŕ̥tya ||8||</p>
<p class="ru"></p>
<p class="en">He looked around on rock-imprisoned sweetness as one who<br> eyes a fish in scanty water.<br> Brihaspati, cleaving through with varied clamour, brought it<br> forth like a bowl from out the timber.</p>
<a id='av20.016.09'/><p class="stamp">avś_20.016.09. </p>
<p class="sa">सो॒षा॒म् अविन्दत् स॒ स्वः॑ सो॒ अग्निं॒ सो॒ अर्के॒ण वि॒ बबाधे त॒मांसि ।<br> बृ॒हस्प॒तिर् गो॒वपुषो वल॒स्य नि॒र् मज्जा॒नं न॒ प॒र्वणो जभार ॥९॥</p>
<p class="hn">sóṣā́m avindat sá svàḥ só agníṃ só arkéṇa ví babādhe támāṃsi |<br> bŕ̥haspátir góvapuṣo valásya nír majjā́naṃ ná párvaṇo jabhāra ||9||</p>
<p class="ru"></p>
<p class="en">He found the light of heaven, and fire, and Morning: with lucid<br> rays he forced apart the darkness.<br> As from a joint, Brihaspati took the marrow of Vala as he<br> gloried in his cattle.</p>
<a id='av20.016.10'/><p class="stamp">avś_20.016.10. </p>
<p class="sa">हिमे॒व पर्णा॒ मुषिता॒ व॒नानि बृ॒हस्प॒तिनाकृपयद् वलो॒ गाः॒ ।<br> अनानुकृत्य॒म् अपुन॒श् चकार या॒त् सू॒र्यामा॒सा मिथ॒ उच्च॒रातः ॥१०॥</p>
<p class="hn">himéva parṇā́ muṣitā́ vánāni bŕ̥haspátinākr̥payad való gā́ḥ |<br> anānukr̥tyám apunáś cakāra yā́t sū́ryāmā́sā mithá uccárātaḥ ||10||</p>
<p class="ru"></p>
<p class="en">As trees for foliage robbed by winter, Vala mourned for the<br> cows Brihaspati had taken.<br> He did a deed ne'er done, ne'er to be equalled, whereby the sun<br> and moon ascend alternate.</p>
<a id='av20.016.11'/><p class="stamp">avś_20.016.11. </p>
<p class="sa">अभि॒ श्यावं॒ न॒ कृ॒शनेभिर् अ॒श्वं न॒क्षत्रेभिः पित॒रो द्या॒म् अपिंशन् ।<br> रा॒त्र्यां त॒मो अ॒दधुर् ज्यो॒तिर् अ॒हन् बृ॒हस्प॒तिर् भिन॒द् अ॒द्रिं विद॒द् गाः॒ ॥११॥</p>
<p class="hn">abhí śyāváṃ ná kŕ̥śanebhir áśvaṃ nákṣatrebhiḥ pitáro dyā́m apiṃśan |<br> rā́tryāṃ támo ádadhur jyótir áhan bŕ̥haspátir bhinád ádriṃ vidád gā́ḥ ||11||</p>
<p class="ru"></p>
<p class="en">Like a dark steed adorned with pearl, the Fathers have decorat-<br> ed heaven with constellations.<br> They set the light in day, in night the darkness, Brihaspati cleft<br> the rock and found the cattle.</p>
<a id='av20.016.12'/><p class="stamp">avś_20.016.12. </p>
<p class="sa">इद॒म् अकर्म न॒मो अभ्रिया॒य यः॒ पूर्वी॒र् अ॒न्व् आनो॒नवीति ।<br> बृ॒हस्प॒तिः स॒ हि॒ गो॒भिः सो॒ अ॒श्वैः स॒ वीरे॒भिः स॒ नृ॒भिर् नो व॒यो धात् ॥१२॥</p>
<p class="hn">idám akarma námo abhriyā́ya yáḥ pūrvī́r ánv ānónavīti |<br> bŕ̥haspátiḥ sá hí góbhiḥ só áśvaiḥ sá vīrébhiḥ sá nŕ̥bhir no váyo dhāt ||12||</p>
<p class="ru"></p>
<p class="en">This homage have we offered to the Cloud-God who thunders<br> out to many in succession.<br> May this Brihaspati vouchsafe us fulness of life with kine and<br> horses, men, and heroes.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

