<!DOCTYPE html>
<html>
<head>
<meta charset="UTF-8">
<title>av20.047</title>
<link rel="stylesheet" type="text/css" href="avhymns.css">
</head>
<body>
<a id='av20.047.01'/><p class="stamp">avś_20.047.01. </p>
<p class="sa">त॒म् इ॒न्द्रं वाजयामसि महे॒ वृत्रा॒य ह॒न्तवे ।<br> स॒ वृ॒षा वृषभो॒ भुवत् ॥१॥</p>
<p class="hn">tám índraṃ vājayāmasi mahé vr̥trā́ya hántave |<br> sá vŕ̥ṣā vr̥ṣabhó bhuvat ||1||</p>
<p class="ru"></p>
<p class="en">We make this Indra show his strength, to strike the mighty<br> Vritra dead:<br> A vigorous Hero shall he be.</p>
<a id='av20.047.02'/><p class="stamp">avś_20.047.02. </p>
<p class="sa">इ॒न्द्रः स॒ दा॒मने कृत॒ ओ॒जिष्ठः स॒ म॒दे हितः॒ ।<br> द्युम्नी॒ श्लोकी॒ स॒ सोम्यः॒ ॥२॥</p>
<p class="hn">índraḥ sá dā́mane kr̥tá ójiṣṭhaḥ sá máde hitáḥ |<br> dyumnī́ ślokī́ sá somyáḥ ||2||</p>
<p class="ru"></p>
<p class="en">Indra was made for giving, most powerful, friendly in carouse,<br> Bright, meet for Soma, famed in song.</p>
<a id='av20.047.03'/><p class="stamp">avś_20.047.03. </p>
<p class="sa">गिरा॒ व॒ज्रो न॒ सं॒भृतः स॒बलो अ॒नपच्युतः ।<br> ववक्ष॒ ऋष्वो॒ अ॒स्तृतः ॥३॥</p>
<p class="hn">girā́ vájro ná sáṃbhr̥taḥ sábalo ánapacyutaḥ |<br> vavakṣá r̥ṣvó ástr̥taḥ ||3||</p>
<p class="ru"></p>
<p class="en">By song, as 'twere, the mighty bolt, which none may parry, was<br> prepared:<br> Lofty, invincible he grew.</p>
<a id='av20.047.04'/><p class="stamp">avś_20.047.04. </p>
<p class="sa">इ॒न्द्रम् इ॒द् गाथि॒नो बृह॒द् इ॒न्द्रम् अर्के॒भिर् अर्कि॒णः ।<br> इ॒न्द्रं वा॒णीर् अनूषत ॥४॥</p>
<p class="hn">índram íd gāthíno br̥hád índram arkébhir arkíṇaḥ |<br> índraṃ vā́ṇīr anūṣata ||4||</p>
<p class="ru"></p>
<p class="en"></p>
<a id='av20.047.05'/><p class="stamp">avś_20.047.05. </p>
<p class="sa">इ॒न्द्र इ॒द् ध॒र्योः स॒चा सं॒मिश्ल आ॒ वचोयु॒जा ।<br> इ॒न्द्रो वज्री॒ हिरण्य॒यः ॥५॥</p>
<p class="hn">índra íd dháryoḥ sácā sáṃmiśla ā́ vacoyújā |<br> índro vajrī́ hiraṇyáyaḥ ||5||</p>
<p class="ru"></p>
<p class="en"></p>
<a id='av20.047.06'/><p class="stamp">avś_20.047.06. </p>
<p class="sa">इ॒न्द्रो दीर्घा॒य च॒क्षस आ॒ सू॒र्यं रोहयद् दिवि॒ ।<br> वि॒ गो॒भिर् अ॒द्रिम् ऐरयत् ॥६॥</p>
<p class="hn">índro dīrghā́ya cákṣasa ā́ sū́ryaṃ rohayad diví |<br> ví góbhir ádrim airayat ||6||</p>
<p class="ru"></p>
<p class="en"></p>
<a id='av20.047.07'/><p class="stamp">avś_20.047.07. </p>
<p class="sa">आ॒ याहि सुषुमा॒ हि॒ त इ॒न्द्र सो॒मं पि॒बा इम॒म् ।<br> ए॒दं॒ बर्हिः॒ सदो म॒म ॥७॥</p>
<p class="hn">ā́ yāhi suṣumā́ hí ta índra sómaṃ píbā imám |<br> édáṃ barhíḥ sado máma ||7||</p>
<p class="ru"></p>
<p class="en"></p>
<a id='av20.047.08'/><p class="stamp">avś_20.047.08. </p>
<p class="sa">आ॒ त्वा ब्रह्मयु॒जा ह॒री व॒हताम् इन्द्र केशि॒ना ।<br> उ॒प ब्र॒ह्माणि नः शृणु ॥८॥</p>
<p class="hn">ā́ tvā brahmayújā hárī váhatām indra keśínā |<br> úpa bráhmāṇi naḥ śr̥ṇu ||8||</p>
<p class="ru"></p>
<p class="en"></p>
<a id='av20.047.09'/><p class="stamp">avś_20.047.09. </p>
<p class="sa">ब्रह्मा॒णस् त्वा वयं॒ युजा॒ सोमपा॒म् इन्द्र सोमि॒नः ।<br> सुता॒वन्तो हवामहे ॥९॥</p>
<p class="hn">brahmā́ṇas tvā vayáṃ yujā́ somapā́m indra somínaḥ |<br> sutā́vanto havāmahe ||9||</p>
<p class="ru"></p>
<p class="en"></p>
<a id='av20.047.10'/><p class="stamp">avś_20.047.10. </p>
<p class="sa">युञ्ज॒न्ति ब्रध्न॒म् अरुषं॒ च॒रन्तं प॒रि तस्थु॒षः ।<br> रो॒चन्ते रोचना॒ दिवि॒ ॥१०॥</p>
<p class="hn">yuñjánti bradhnám aruṣáṃ cárantaṃ pári tasthúṣaḥ |<br> rócante rocanā́ diví ||10||</p>
<p class="ru"></p>
<p class="en">They who stand round him as he moves harness the bright, the<br> ruddy Steed:<br> The lights are shining in the sky.</p>
<a id='av20.047.11'/><p class="stamp">avś_20.047.11. </p>
<p class="sa">युञ्ज॒न्त्य् अस्य का॒म्या ह॒री वि॒पक्षसा र॒थे ।<br> शो॒णा धृष्णू॒ नृवा॒हसा ॥११॥</p>
<p class="hn">yuñjánty asya kā́myā hárī vípakṣasā ráthe |<br> śóṇā dhr̥ṣṇū́ nr̥vā́hasā ||11||</p>
<p class="ru"></p>
<p class="en">They yoke on both sides to the car the two bay coursers dear to<br> him,<br> Bold, tawny, bearers of the Chief.</p>
<a id='av20.047.12'/><p class="stamp">avś_20.047.12. </p>
<p class="sa">केतुं॒ कृण्व॒न्न् अकेत॒वे पे॒शो मर्या अपेश॒से ।<br> स॒म् उष॒द्भिर् अजायथाः ॥१२॥</p>
<p class="hn">ketúṃ kr̥ṇvánn aketáve péśo maryā apeśáse |<br> sám uṣádbhir ajāyathāḥ ||12||</p>
<p class="ru"></p>
<p class="en">Thou, making light where no light was, and form, O Men r<br> where no form was,<br> Wast born together with the Dawns,</p>
<a id='av20.047.13'/><p class="stamp">avś_20.047.13. </p>
<p class="sa">उ॒द् उ त्यं॒ जात॒वेदसं देवं॒ वहन्ति केत॒वः ।<br> दृशे॒ वि॒श्वाय सू॒र्यम् ॥१३॥</p>
<p class="hn">úd u tyáṃ jātávedasaṃ deváṃ vahanti ketávaḥ |<br> dr̥śé víśvāya sū́ryam ||13||</p>
<p class="ru"></p>
<p class="en">His bright rays bear him up aloft, the God who knoweth all that=<br> is,<br> Sūrya, that every one may see.</p>
<a id='av20.047.14'/><p class="stamp">avś_20.047.14. </p>
<p class="sa">अ॒प त्ये॒ ताय॒वो यथा न॒क्षत्रा यन्त्य् अक्तु॒भिः ।<br> सू॒राय विश्व॒चक्षसे ॥१४॥</p>
<p class="hn">ápa tyé tāyávo yathā nákṣatrā yanty aktúbhiḥ |<br> sū́rāya viśvácakṣase ||14||</p>
<p class="ru"></p>
<p class="en">The constellations pass away, like thieves, together with their-<br> beams,<br> Before the all-beholding Sun.</p>
<a id='av20.047.15'/><p class="stamp">avś_20.047.15. </p>
<p class="sa">अ॒दृश्रन्न् अस्य केत॒वो वि॒ रश्म॒यो ज॒नां अ॒नु ।<br> भ्रा॒जन्तो अग्न॒यो यथा ॥१५॥</p>
<p class="hn">ádr̥śrann asya ketávo ví raśmáyo jánām̐ ánu |<br> bhrā́janto agnáyo yathā ||15||</p>
<p class="ru"></p>
<p class="en">His herald rays are seen afar refulgent o'er the world of men,<br> Like fiery flames that burn and blaze.</p>
<a id='av20.047.16'/><p class="stamp">avś_20.047.16. </p>
<p class="sa">तर॒णिर् विश्व॒दर्शतो ज्योतिष्कृ॒द् असि सूर्य ।<br> वि॒श्वम् आ॒ भासि रोचन ॥१६॥</p>
<p class="hn">taráṇir viśvádarśato jyotiṣkŕ̥d asi sūrya |<br> víśvam ā́ bhāsi rocana ||16||</p>
<p class="ru"></p>
<p class="en">Swift and all-beautiful art thou, O Sūrya, maker of the light.<br> Illuming all the radiant realm.</p>
<a id='av20.047.17'/><p class="stamp">avś_20.047.17. </p>
<p class="sa">प्रत्य॒ङ् देवा॒नां वि॒शः प्रत्य॒ङ्ङ् उ॒द् एषि मा॒नुषीः ।<br> प्रत्य॒ङ् वि॒श्वं स्व॑र् दृशे॒ ॥१७॥</p>
<p class="hn">pratyáṅ devā́nāṃ víśaḥ pratyáṅṅ úd eṣi mā́nuṣīḥ |<br> pratyáṅ víśvaṃ svàr dr̥śé ||17||</p>
<p class="ru"></p>
<p class="en">Thou guest to the troops of Gods, thou comest hither to man-<br> kind,<br> Hither, all light for us to see.</p>
<a id='av20.047.18'/><p class="stamp">avś_20.047.18. </p>
<p class="sa">ये॒ना पावक च॒क्षसा भुरण्य॒न्तं ज॒नां अ॒नु ।<br> त्वं॒ वरुण प॒श्यसि ॥१८॥</p>
<p class="hn">yénā pāvaka cákṣasā bhuraṇyántaṃ jánām̐ ánu |<br> tváṃ varuṇa páśyasi ||18||</p>
<p class="ru"></p>
<p class="en">Thou with that eye of thine wherewith thou seest, brilliant.<br> Varuna,<br> The active one throughout mankind.</p>
<a id='av20.047.19'/><p class="stamp">avś_20.047.19. </p>
<p class="sa">वि॒ द्याम् एषि र॒जस् पृथ्व् अ॒हर् मि॒मानो अक्तु॒भिः ।<br> प॒श्यं ज॒न्मानि सूर्य ॥१९॥</p>
<p class="hn">ví dyām eṣi rájas pr̥thv áhar mímāno aktúbhiḥ |<br> páśyaṃ jánmāni sūrya ||19||</p>
<p class="ru"></p>
<p class="en">Pervadest heaven and wide mid-air, melting the days out with.<br> thy beams,<br> Sun, seeing all things that have birth.</p>
<a id='av20.047.20'/><p class="stamp">avś_20.047.20. </p>
<p class="sa">सप्त॒ त्वा हरि॒तो र॒थे व॒हन्ति देव सूर्य ।<br> शोचि॒ष्केशम् विचक्षण॒म् ॥२०॥</p>
<p class="hn">saptá tvā haríto ráthe váhanti deva sūrya |<br> śocíṣkeśam vicakṣaṇám ||20||</p>
<p class="ru"></p>
<p class="en">Seven bay steeds, harnessed to thy car, bear thee, O.thou far-<br> seeing One,<br> God, Sūrya, thee with radiant hair.</p>
<a id='av20.047.21'/><p class="stamp">avś_20.047.21. </p>
<p class="sa">अ॒युक्त सप्त॒ शुन्ध्यु॒वः सू॒रो र॒थस्य नप्त्यः॑ ।<br> ता॒भिर् याति स्व॒युक्तिभिः ॥२१॥</p>
<p class="hn">áyukta saptá śundhyúvaḥ sū́ro ráthasya naptyàḥ |<br> tā́bhir yāti sváyuktibhiḥ ||21||</p>
<p class="ru"></p>
<p class="en">Sūrya hath yoked the seven bright mares, the daughters of the<br> car: With these,<br> His own dear team, he travelleth.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

