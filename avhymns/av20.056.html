<!DOCTYPE html>
<html>
<head>
<meta charset="UTF-8">
<title>av20.056</title>
<link rel="stylesheet" type="text/css" href="avhymns.css">
</head>
<body>
<a id='av20.056.01'/><p class="stamp">avś_20.056.01. </p>
<p class="sa">इ॒न्द्रो म॒दाय वावृधे श॒वसे वृत्रहा॒ नृ॒भिः ।<br> त॒म् इ॒न् मह॒त्स्व् आजि॒षूते॒म् अ॒र्भे हवामहे स॒ वा॒जेषु प्र॒ नो ऽविषत् ॥१॥</p>
<p class="hn">índro mádāya vāvr̥dhe śávase vr̥trahā́ nŕ̥bhiḥ |<br> tám ín mahátsv ājíṣūtém árbhe havāmahe sá vā́jeṣu prá no 'viṣat ||1||</p>
<p class="ru"></p>
<p class="en">Indra, foe-slayer, hath been raised to joy and power by the men.<br> Him, verily, we invocate in battles whether great or small: be<br> he our aid in fights for spoil.</p>
<a id='av20.056.02'/><p class="stamp">avś_20.056.02. </p>
<p class="sa">अ॒सि हि॒ वीर से॒न्यो ऽसि भू॒रि पराददिः॒ ।<br> अ॒सि दभ्र॒स्य चिद् वृधो॒ यजमानाय शिक्षसि सुन्वते॒ भू॒रि ते व॒सु ॥२॥</p>
<p class="hn">ási hí vīra sényo 'si bhū́ri parādadíḥ |<br> ási dabhrásya cid vr̥dhó yajamānāya śikṣasi sunvaté bhū́ri te vásu ||2||</p>
<p class="ru"></p>
<p class="en">For, Hero, thou art like a host, art giver of abundant prey.<br> Strengthening even the feeble, thou aidest the sacrificer, thou<br> givest the worshipper ample wealth.</p>
<a id='av20.056.03'/><p class="stamp">avś_20.056.03. </p>
<p class="sa">य॒द् उदी॒रत आज॒यो धृष्ण॒वे धीयते ध॒ना ।<br> युक्ष्वा॒ मदच्यु॒ता ह॒री कं॒ ह॒नः कं॒ व॒सौ दधो ऽस्मां॒ इन्द्र व॒सौ दधः ॥३॥</p>
<p class="hn">yád udī́rata ājáyo dhr̥ṣṇáve dhīyate dhánā |<br> yukṣvā́ madacyútā hárī káṃ hánaḥ káṃ vásau dadho 'smā́m̐ indra vásau dadhaḥ ||3||</p>
<p class="ru"></p>
<p class="en">When war and battles are on foot, booty is laid before the bold. <br> Yoke thou thy wildly rushing Bays. Whom wilt thou slay and<br> whom enrich? Do thou, O Indra, make us rich,</p>
<a id='av20.056.04'/><p class="stamp">avś_20.056.04. </p>
<p class="sa">म॒देमदे हि॒ नो ददि॒र् यूथा॒ ग॒वाम् ऋजुक्र॒तुः ।<br> सं॒ गृभाय पुरु॒ शतो॒भयाहस्त्या॒ व॒सु शिशीहि॒ राय॒ आ॒ भर ॥४॥</p>
<p class="hn">mádemade hí no dadír yūthā́ gávām r̥jukrátuḥ |<br> sáṃ gr̥bhāya purú śatóbhayāhastyā́ vásu śiśīhí rāyá ā́ bhara ||4||</p>
<p class="ru"></p>
<p class="en">He, righteous-hearted, at each time of rapture gives us herds of<br> kine.<br> Gather in both thy hands for us treasures of many hundred<br> sorts. Sharpen thou us, and bring us wealth.</p>
<a id='av20.056.05'/><p class="stamp">avś_20.056.05. </p>
<p class="sa">माद॒यस्व सुते॒ स॒चा श॒वसे शूर रा॒धसे ।<br> विद्मा॒ हि॒ त्वा पुरूव॒सुम् उ॒प का॒मान्त् ससृज्म॒हे॒ ऽथा नो ऽविता॒ भव ॥५॥</p>
<p class="hn">mādáyasva suté sácā śávase śūra rā́dhase |<br> vidmā́ hí tvā purūvásum úpa kā́mānt sasr̥jmáhé 'thā no 'vitā́ bhava ||5||</p>
<p class="ru"></p>
<p class="en">Refresh thee, Hero, with the juice outpoured for bounty and<br> for strength.<br> We know thee Lord of ample store, to thee have sent our heart's<br> desires: be therefore our protector thou.</p>
<a id='av20.056.06'/><p class="stamp">avś_20.056.06. </p>
<p class="sa">एते॒ त इन्द्र जन्त॒वो विश्वं पुष्यन्ति वा॒र्यम् ।<br> अन्त॒र् हि॒ ख्यो॒ ज॒नानाम् अर्यो॒ वे॒दो अ॒दाशुषां ते॒षां नो वे॒द आ॒ भर ॥६॥</p>
<p class="hn">eté ta indra jantávo viśvaṃ puṣyanti vā́ryam |<br> antár hí khyó jánānām aryó védo ádāśuṣāṃ téṣāṃ no véda ā́ bhara ||6||</p>
<p class="ru"></p>
<p class="en">These people, Indra, keep for thee all that is worthy of thy<br> choice.<br> Discover thou, as Lord, the wealth of men who offer up no<br> gifts: bring thou to us this wealth of theirs.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

