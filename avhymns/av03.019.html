<!DOCTYPE html>
<html>
<head>
<meta charset="UTF-8">
<title>av03.019</title>
<link rel="stylesheet" type="text/css" href="avhymns.css">
</head>
<body>
<a id='av03.019.01'/><p class="stamp">avś_03.019.01. </p>
<p class="sa">सं॒शितं म इदं॒ ब्र॒ह्म सं॒शितं वीर्यं॑ ब॒लम् ।<br> सं॒शितं क्षत्र॒म् अज॒रम् अस्तु जिष्णु॒र् ये॒षाम् अस्मि पुरो॒हितः ॥१॥</p>
<p class="hn">sáṃśitaṃ ma idáṃ bráhma sáṃśitaṃ vīryàṃ bálam |<br> sáṃśitaṃ kṣatrám ajáram astu jiṣṇúr yéṣām asmi puróhitaḥ ||1||</p>
<p class="ru">Отточено это мое священное слово,<br>Отточено мужество, сила.<br>Отточенной, непреходящей, победоносной пусть будет Власть (у тех), у кого я (жрец-)пурохита.</p>
<p class="en">Quickened is this my priest rank, quickened is manly strength<br> and force,<br> Quickened be changeless power, whereof I am the conquering<br> President!</p>
<a id='av03.019.02'/><p class="stamp">avś_03.019.02. </p>
<p class="sa">स॒म् अह॒म् एषां॒ राष्ट्रं॒ स्यामि स॒म् ओ॒जो वीर्यं॑ ब॒लम् ।<br> वृश्चा॒मि श॒त्रूणां बाहू॒न् अने॒न हवि॒षा अह॒म् ॥२॥</p>
<p class="hn">sám ahám eṣā́ṃ rāṣṭráṃ syāmi sám ójo vīryàṃ bálam |<br> vr̥ścā́mi śátrūṇāṃ bāhū́n anéna havíṣā ahám ||2||</p>
<p class="ru">Я, оттачивая их царство,<br>От(тачиваю) мощь, мужество, силу.<br>Я отрубаю руки врагам<br>Этим жертвенным возлиянием.</p>
<p class="en">I quicken these men's princely sway, the might, the manly<br> strength and force;<br> I rend away the foemen's arms with this presented sacrifice.</p>
<a id='av03.019.03'/><p class="stamp">avś_03.019.03. </p>
<p class="sa">नीचैः॒ पद्यन्ताम् अ॒धरे भवन्तु ये॒ नः सूरिं॒ मघ॒वानं पृतन्या॒न् ।<br> क्षिणा॒मि ब्र॒ह्मणामि॒त्रान् उ॒न् नयामि स्वा॒न् अह॒म् ॥३॥</p>
<p class="hn">nīcáiḥ padyantām ádhare bhavantu yé naḥ sūríṃ maghávānaṃ pr̥tanyā́n |<br> kṣiṇā́mi bráhmaṇāmítrān ún nayāmi svā́n ahám ||3||</p>
<p class="ru">Да падут они ниц, да будут они низшими,<br>(Те), кто будет бороться с нашим щедрым покровителем! Я уничтожаю священным словом недругов, Я выручаю своих.</p>
<p class="en">Down fall the men, low let them lie, who fight against our<br> mighty prince,<br> I ruin foemen with my spell, and raise my friends to high estate.</p>
<a id='av03.019.04'/><p class="stamp">avś_03.019.04. </p>
<p class="sa">ती॒क्ष्णीयांसः परशो॒र् अग्ने॒स् तीक्ष्ण॒तरा उत॒ ।<br> इ॒न्द्रस्य व॒ज्रात् ती॒क्ष्णीयांसो ये॒षाम् अ॒स्मि पुरो॒हितः ॥४॥</p>
<p class="hn">tī́kṣṇīyāṃsaḥ paraśór agnés tīkṣṇátarā utá |<br> índrasya vájrāt tī́kṣṇīyāṃso yéṣām ásmi puróhitaḥ ||4||</p>
<p class="ru">Острей, чем топор,<br>И острей, чем огонь,<br>Острей, чем дубина грома у Индры, (Те), у кого я (жрец-)пурохита.</p>
<p class="en">Keener than is the axe's edge, keener than Agni's self are they,<br> Keener than Indra's bolt are they whose Priest and President am I.</p>
<a id='av03.019.05'/><p class="stamp">avś_03.019.05. </p>
<p class="sa">एषा॒म् अह॒म् आ॒युधा सं॒ स्याम्य् एषां॒ राष्ट्रं॒ सुवी॒रं वर्धयामि ।<br> एषा॒म् क्षत्र॒म् अज॒रम् अस्तु जिष्ण्व् ए॑षां॒ चित्तं॒ वि॒श्वे ऽवन्तु देवाः॒ ॥५॥</p>
<p class="hn">eṣā́m ahám ā́yudhā sáṃ syāmy eṣā́ṃ rāṣṭráṃ suvī́raṃ vardhayāmi |<br> eṣā́m kṣatrám ajáram astu jiṣṇv èṣā́ṃ cittáṃ víśve 'vantu devā́ḥ ||5||</p>
<p class="ru">Я оттачиваю их оружие,<br>Я усиливаю их царство, богатое прекрасными героями. Да будет их власть непреходящей, победоносной! Да поддержат их замысел все боги!</p>
<p class="en">The weapons of these men I whet and sharpen, with valiant<br> heroes I increase their kingdom. <br> Victorious be their power and ever ageless! May all the Gods<br> promote their thoughts and wishes.</p>
<a id='av03.019.06'/><p class="stamp">avś_03.019.06. </p>
<p class="sa">उ॒द् धर्षन्तां मघवन् वा॒जिनान्य् उ॒द् वीरा॒णां ज॒यताम् एतु घो॒षः ।<br> पृ॒थग् घो॒षा उलुल॒यः केतुम॒न्त उ॒द् ईरताम् ।<br> देवा॒ इ॒न्द्रज्येष्ठा मरु॒तो यन्तु से॒नया ॥६॥</p>
<p class="hn">úd dharṣantāṃ maghavan vā́jināny úd vīrā́ṇāṃ jáyatām etu ghóṣaḥ |<br> pŕ̥thag ghóṣā ululáyaḥ ketumánta úd īratām |<br> devā́ índrajyeṣṭhā marúto yantu sénayā ||6||</p>
<p class="ru">Пусть возбудится их воля к победе, о щедрый!<br>Пусть поднимется шум от мужей, выигрывающих битву!<br>Пусть раздаются то тут то там<br>Пронзительные радостные вопли!<br>Пусть божественные Маруты, возглавляемые Индрой,<br>Идут вместе с войском!</p>
<p class="en">Let their fierce powers, O Maghavan, be heightened, and upward<br> go the shout of conquering heroes.<br> Apart and clear, let shout and roar and shriek and lamentation<br> rise!<br> Let the Gods led by Indra, let the Maruts with our army go.</p>
<a id='av03.019.07'/><p class="stamp">avś_03.019.07. </p>
<p class="sa">प्रे॒ता ज॒यता नर उग्रा॒ वः सन्तु बाह॒वः ।<br> तीक्ष्णे॒षवो ऽबल॒धन्वनो हतोग्रा॒युधा अबला॒न् उग्र॒बाहवः ॥७॥</p>
<p class="hn">prétā jáyatā nara ugrā́ vaḥ santu bāhávaḥ |<br> tīkṣṇéṣavo 'baládhanvano hatogrā́yudhā abalā́n ugrábāhavaḥ ||7||</p>
<p class="ru">Рвитесь вперед! Побеждайте, о мужи!<br>Да будут грозными ваши руки!<br>Имея острые стрелы, убивайте (этих) с бессильными луками! Имея грозное оружие, грозные руки, (убивайте этих) бессильных!</p>
<p class="en">Advance and be victorious, men I Exceeding mighty be your<br> arms!<br> Smite with sharp-pointed arrows those whose bows are weak.<br> With your strong arms and weapons smite the feeble foe.</p>
<a id='av03.019.08'/><p class="stamp">avś_03.019.08. </p>
<p class="sa">अ॒वसृष्टा प॒रा पत श॒रव्ये ब्र॒ह्मसंशिते ।<br> ज॒य अमि॒त्रान् प्र॒ पद्यस्व जह्य् ए॑षां व॒रंवरं मा॒मी॒षां मोचि क॒श् चन॒ ॥८॥</p>
<p class="hn">ávasr̥ṣṭā párā pata śáravye bráhmasaṃśite |<br> jáya amítrān prá padyasva jahy èṣāṃ váraṃvaraṃ mā́mī́ṣāṃ moci káś caná ||8||</p>
<p class="ru">Лети прочь, когда тебя выпустят,<br>О туча стрел, заостренная священным словом! Побеждай недругов! Продвигайся вперед! Убивай каждого лучшего из них! Да не спасется из них никто!</p>
<p class="en">Loosed from the bowstring fly away, thou Arrow, sharpened by<br> our prayer.<br> Assail the foemen, vanquish them, conquer each bravest man of<br> theirs, and let not one of them escape.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

