<!DOCTYPE html>
<html>
<head>
<meta charset="UTF-8">
<title>av08.004</title>
<link rel="stylesheet" type="text/css" href="avhymns.css">
</head>
<body>
<a id='av08.004.01'/><p class="stamp">avś_08.004.01. </p>
<p class="sa">इ॒न्द्रासोमा त॒पतं र॒क्ष उब्ज॒तं न्य् अ॑र्पयतं वृषणा तमोवृ॒धः ।<br> प॒रा शृणीतम् अचि॒तो न्य् ओ॑षतं हतं॒ नुदे॒थां नि॒ शिशीतम् अत्त्रि॒णः ॥१॥</p>
<p class="hn">índrāsomā tápataṃ rákṣa ubjátaṃ ny àrpayataṃ vr̥ṣaṇā tamovŕ̥dhaḥ |<br> párā śr̥ṇītam acíto ny òṣataṃ hatáṃ nudéthāṃ ní śiśītam attríṇaḥ ||1||</p>
<p class="ru">О Индра-Сома, спалите ракшаса, придавите (его)!<br>Повергните ниц, о два быка, тех, кто крепнет во мраке!<br>Раздробите безумных, сожгите (их) дотла!<br>Убейте, столкните, заколите атринов!</p>
<p class="en">Indra and Soma, burn, destroy the demon foe! Send downward,<br> O ye Bulls, those who add gloom to gloom.<br> Annihilate the fools, slay them and burn them up: chase them<br> away from us, pierce the voracious fiends.</p>
<a id='av08.004.02'/><p class="stamp">avś_08.004.02. </p>
<p class="sa">इ॒न्द्रासोमा स॒म् अघ॒शंसम् अभ्य् अ॑घं॒ त॒पुर् ययस्तु चरु॒र् अग्निमां॒ इव ।<br> ब्रह्मद्वि॒षे क्रव्या॒दे घोर॒चक्षसे द्वे॒षो धत्तम् अनवायं॒ किमीदिने ॥२॥</p>
<p class="hn">índrāsomā sám agháśaṃsam abhy àgháṃ tápur yayastu carúr agnimā́m̐ iva |<br> brahmadvíṣe kravyā́de ghorácakṣase dvéṣo dhattam anavāyáṃ kimīdine ||2||</p>
<p class="ru">О Индра-Сома, пусть говорящего злое<br>Охватит злое пламя, словно котелок, стоящий на огне!<br>Ненавистнику молитвы, пожирателю сырого мяса с грозным взглядом,<br>Кимидину даруйте неистощимую ненависть!</p>
<p class="en">Let sin, Indra and Soma! round the wicked boil, like as a cald-<br> ron set amid the flames of fire.<br> Against the foe of prayer, eater of gory flesh, the fearful-eyed<br> Kimidin, keep perpetual hate.</p>
<a id='av08.004.03'/><p class="stamp">avś_08.004.03. </p>
<p class="sa">इ॒न्द्रासोमा दुष्कृ॒तो वव्रे॒ अन्त॒र् अनारम्भणे॒ त॒मसि प्र॒ विध्यतम् ।<br> य॒तो नै॒षां पु॒नर् ए॒कश् चनो॒द॒यत् त॒द् वाम् अस्तु स॒हसे मन्युम॒च् छ॒वः ॥३॥</p>
<p class="hn">índrāsomā duṣkŕ̥to vavré antár anārambhaṇé támasi prá vidhyatam |<br> yáto náiṣāṃ púnar ékaś canódáyat tád vām astu sáhase manyumác chávaḥ ||3||</p>
<p class="ru">О Индра-Сома, пронзите злодеев в глубине допасти,<br>Во мраке, где не за что ухватиться,<br>Чтобы оттуда никто из них не выбрался!<br>Да послужит эта ваша яростная мощь для господства (над ними)!</p>
<p class="en">Indra and Soma, plunge the wicked in the depth, yea, cast them<br> into darkness that hath no support,<br> So that not one of them may ever thence return: so may your<br> wrathful might prevail and conquer them.</p>
<a id='av08.004.04'/><p class="stamp">avś_08.004.04. </p>
<p class="sa">इ॒न्द्रासोमा वर्त॒यतं दिवो॒ वधं॒ सं॒ पृथिव्या॒ अघ॒शंसाय त॒र्हणम् ।<br> उ॒त् तक्षतं स्वर्यं॑१ प॒र्वतेभ्यो ये॒न र॒क्षो वावृधानं॒ निजू॒र्वथः ॥४॥</p>
<p class="hn">índrāsomā vartáyataṃ divó vadháṃ sáṃ pr̥thivyā́ agháśaṃsāya tárhaṇam |<br> út takṣataṃ svaryàṃ1 párvatebhyo yéna rákṣo vāvr̥dhānáṃ nijū́rvathaḥ ||4||</p>
<p class="ru">О Индра-Сома, швырните с неба (и) с земли<br>Смертельное оружие, расплющивающее говорящего злое!<br>Вытешите звучную (дубину грома) из гор,<br>Которою вы спалите ракшаса растущего!</p>
<p class="en">Indra and Soma, hurl your deadly crushing bolt down on the<br> wicked fiend from heaven and from the earth.<br> Yea, fashion from the big clouds your celestial dart wherewith<br> ye burn to death the waxing demon race.</p>
<a id='av08.004.05'/><p class="stamp">avś_08.004.05. </p>
<p class="sa">इ॒न्द्रासोमा वर्त॒यतं दिव॒स् प॒र्य् अग्नितप्ते॒भिर् युव॒म् अ॒श्महन्मभिः ।<br> त॒पुर्वधेभिर् अज॒रेभिर् अत्त्रि॒णो नि॒ प॒र्शाने विध्यतं य॒न्तु निस्वर॒म् ॥५॥</p>
<p class="hn">índrāsomā vartáyataṃ divás páry agnitaptébhir yuvám áśmahanmabhiḥ |<br> tápurvadhebhir ajárebhir attríṇo ní párśāne vidhyataṃ yántu nisvarám ||5||</p>
<p class="ru">О Индра-Сома, швырните вы с неба (смертельное оружие)!<br>(Выстрелами), раскаленными на огне, бьющими как камни,<br>Нестареющими (языками пламени), вооруженными жаром, пронзите вы<br>Атринов в бездне! Да отправятся они туда без звука!</p>
<p class="en">Indra and Soma, cast ye downward from the sky your deadly<br> bolts of stone burning with fiery flame,<br> Eternal, scorching darts. Plunge the voracious fiends within the<br> depth, and let them pass without a sound.</p>
<a id='av08.004.06'/><p class="stamp">avś_08.004.06. </p>
<p class="sa">इ॒न्द्रासोमा प॒रि वां भूतु विश्व॒त इयं॒ मतिः॒ कक्ष्या॒श्वेव वाजिना ।<br> यां॒ वां हो॒त्रां परिहिनो॒मि मेध॒येमा॒ ब्र॒ह्माणि नृप॒ती इव जिन्वतम् ॥६॥</p>
<p class="hn">índrāsomā pári vāṃ bhūtu viśváta iyáṃ matíḥ kakṣyā́śveva vājinā |<br> yā́ṃ vāṃ hótrāṃ parihinómi medháyemā́ bráhmāṇi nr̥pátī iva jinvatam ||6||</p>
<p class="ru">О Индра-Сома, да окружит вас со всех сторон<br>Эта молитва, как подпруга — двоих коней, приносящих награду,<br>Призыв, который я вам мудро посылаю!<br>Вдохните жизнь в эти священные слова, как два царя!</p>
<p class="en">Indra and Soma, let this hymn control you both, even as the<br> girth encompasses two vigorous steeds<br> The song of praise which I with wisdom offer you. Do ye, as<br> Lords of men, animate these my prayers.</p>
<a id='av08.004.07'/><p class="stamp">avś_08.004.07. </p>
<p class="sa">प्र॒ति स्मरेथां तुज॒यद्भिर् ए॒वैर् हतं॒ द्रुहो॒ रक्ष॒सो भङ्गुरा॒वतः ।<br> इ॒न्द्रासोमा दुष्कृ॒ते मा॒ सुगं॒ भूद् यो॒ मा कदा॒ चिद् अभिदा॒सति द्रुहुः॒ ॥७॥</p>
<p class="hn">práti smarethāṃ tujáyadbhir évair hatáṃ druhó rakṣáso bhaṅgurā́vataḥ |<br> índrāsomā duṣkŕ̥te mā́ sugáṃ bhūd yó mā kadā́ cid abhidā́sati druhúḥ ||7||</p>
<p class="ru">Вспоминайте (нас) при (ваших) стремительных действиях!<br>Убейте обманщиков — ракшасов коварных!<br>О Индра-Сома, да не будет легкого пути для злодея,<br>Который когда-либо повредит мне, враждебный!</p>
<p class="en">In your impetuous manner think ye both thereon: destroy those<br> evil spirits, kill the treacherous fiends.<br> Indra and Soma, let the wicked have no bliss whoso at any time-<br> attacks and injures us.</p>
<a id='av08.004.08'/><p class="stamp">avś_08.004.08. </p>
<p class="sa">यो॒ मा पा॒केन म॒नसा च॒रन्तम् अभिच॒ष्टे अ॒नृतेभिर् व॒चोभिः ।<br> आ॒प इव काशिना स॒म्गृभीता अ॒सन्न् अस्त्व् अ॒सतः इन्द्र वक्ता॒ ॥८॥</p>
<p class="hn">yó mā pā́kena mánasā cárantam abhicáṣṭe ánr̥tebhir vácobhiḥ |<br> ā́pa iva kāśinā sámgr̥bhītā ásann astv ásataḥ indra vaktā́ ||8||</p>
<p class="ru">Кто меня, бродящего со скромным желанием,<br>Обзывает неправедными словами —<br>Словно вода, захваченная в горсть,<br>Пусть превратится он в ничто, (этот) изрекатель ничтожного, о Индра!</p>
<p class="en">Whoso accuses me with words of falsehood when I pursue my<br> way with guileless spirit,<br> May he, the speaker of untruth, be, Indra! like water which the<br> hollowed hand compresses.</p>
<a id='av08.004.09'/><p class="stamp">avś_08.004.09. </p>
<p class="sa">ये॒ पाकशंसं॒ विह॒रन्त ए॒वैर् ये॒ वा भद्रं॒ दूष॒यन्ति स्वधा॒भिः ।<br> अ॒हये वा ता॒न् प्रद॒दातु सो॒म आ॒ वा दधातु नि॒रृतेर् उप॒ष्ठे ॥९॥</p>
<p class="hn">yé pākaśaṃsáṃ viháranta évair yé vā bhadráṃ dūṣáyanti svadhā́bhiḥ |<br> áhaye vā tā́n pradádātu sóma ā́ vā dadhātu nírr̥ter upáṣṭhe ||9||</p>
<p class="ru">(Те), кто по (своему) обычаю искажает скромную речь<br>Или кто по своей природе благое превращает в злое,<br>Пусть Сома выдаст их змее<br>Или пусть он поместит их в лоно небытия!</p>
<p class="en">Those who destroy, as is their wont, the simple, and with their<br> evil natures harm the righteous,<br> May Soma give them over to the serpent, or to the lap of<br> Nirriti consign them.</p>
<a id='av08.004.10'/><p class="stamp">avś_08.004.10. </p>
<p class="sa">यो॒ नो र॒सं दि॒प्सति पित्वो॒ अग्ने अ॒श्वानां ग॒वां य॒स् तनू॒नाम् ।<br> रिपु॒ स्तेन॒ स्तेयकृ॒द् दभ्र॒म् एतु नि॒ ष॒ हीयतां तन्वा॑ त॒ना च ॥१०॥ {९}</p>
<p class="hn">yó no rásaṃ dípsati pitvó agne áśvānāṃ gávāṃ yás tanū́nām |<br> ripú stená steyakŕ̥d dabhrám etu ní ṣá hīyatāṃ tanvā̀ tánā ca ||10|| {9}</p>
<p class="ru">Кто хочет повредить соку нашего питания, о Агни,<br>(Соку) коней, коров, кто — (соку) наших тел,<br>(Этот) обманщик, вор, совершающий кражу, пусть пропадет он!<br>Да сгинет он сам вместе с потомством!</p>
<p class="en">O Agni, whosoever seeks to injure the essence of our food, kine,<br> steeds, or bodies,<br> May he, the adversary, thief, and robber, sink to destruction,.<br> both himself and offspring.</p>
<a id='av08.004.11'/><p class="stamp">avś_08.004.11. </p>
<p class="sa">परः॒ सो॒ अस्तु तन्वा॑ त॒ना च तिस्रः॒ पृथिवी॒र् अधो॒ अस्तु वि॒श्वाः ।<br> प्र॒ति शुष्यतु य॒शो अस्य देवा यो॒ मा दि॒वा दि॒प्सति य॒श् च न॒क्तम् ॥११॥</p>
<p class="hn">paráḥ só astu tanvā̀ tánā ca tisráḥ pr̥thivī́r adhó astu víśvāḥ |<br> práti śuṣyatu yáśo asya devā yó mā dívā dípsati yáś ca náktam ||11||</p>
<p class="ru">Да погибнет он сам вместе с потомством!<br>Да провалится он сквозь все три земли!<br>Да засохнет блеск у того, о боги,<br>Кто хочет повредить мне днем и кто ночью!</p>
<p class="en">May he be swept away, himself and children; may all the three<br> earths press him down beneath them.<br> May his fair glory, O ye Gods, be blighted, who in the day or<br> night would fain destroy us.</p>
<a id='av08.004.12'/><p class="stamp">avś_08.004.12. </p>
<p class="sa">सुविज्ञानं॒ चिकितु॒षे ज॒नाय स॒च् चा॒सच् च व॒चसी पस्पृधाते ।<br> त॒स्योर् य॒त् सत्यं॒ यतर॒द् ऋ॒जीयस् त॒द् इ॒त् सो॒मो ऽवति ह॒न्त्य् अ॒सत् ॥१२॥</p>
<p class="hn">suvijñānáṃ cikitúṣe jánāya sác cā́sac ca vácasī paspr̥dhāte |<br> tásyor yát satyáṃ yatarád ŕ̥jīyas tád ít sómo 'vati hánty ásat ||12||</p>
<p class="ru">Для сведущего человека легко различить:<br>Истинная и неистинная речь (всегда) спорят друг с другом.<br>Какая из двух истинная, которая более правдивая,<br>Ее только и поддерживает Сома; ничтожную он убивает.</p>
<p class="en">The prudent finds it easy to distinguish the true and false: their<br> words oppose each other.<br> Of these two that which is the true and honest Soma protects,<br> and brings the false to nothing.</p>
<a id='av08.004.13'/><p class="stamp">avś_08.004.13. </p>
<p class="sa">न॒ वा॒ उ सो॒मो वृजिनं॒ हिनोति न॒ क्षत्रि॒यम् मिथुया॒ धार॒यन्तम् ।<br> ह॒न्ति र॒क्षो ह॒न्त्य् आ॒सद् व॒दन्तम् उभा॒व् इ॒न्द्रस्य प्र॒सितौ शयाते ॥१३॥</p>
<p class="hn">ná vā́ u sómo vr̥jináṃ hinoti ná kṣatríyam mithuyā́ dhāráyantam |<br> hánti rákṣo hánty ā́sad vádantam ubhā́v índrasya prásitau śayāte ||13||</p>
<p class="ru">В самом деле, Сома никак не поддерживает ни коварного,<br>Ни правителя, неправедно использующего (власть).<br>Он убивает ракшаса, убивает ничтожно говорящего.<br>Оба они будут лежать во власти Индры.</p>
<p class="en">Never doth Soma aid and guide the wicked or him who falsely<br> claims the Warrior's title.<br> He slays the fiend and him who speaks untruly: both lie entan-<br> gled in the noose of Indra.</p>
<a id='av08.004.14'/><p class="stamp">avś_08.004.14. </p>
<p class="sa">य॒दि वाह॒म् अ॒नृतदेवो अ॒स्मि मो॒घं वा देवां॒ अप्यूहे॒ अग्ने ।<br> कि॒म् अस्म॒भ्यं जातवेदो हृणीषे द्रोघवा॒चस् ते निरृथं॒ सचन्ताम् ॥१४॥</p>
<p class="hn">yádi vāhám ánr̥tadevo ásmi móghaṃ vā devā́m̐ apyūhé agne |<br> kím asmábhyaṃ jātavedo hr̥ṇīṣe droghavā́cas te nirr̥tháṃ sacantām ||14||</p>
<p class="ru">Если б у меня были неправедные боги<br>Или если б я неверно воспринимал богов, о Агни —<br>За что ты сердишься на нас, о Джатаведас?<br>Ведущие лживые речи пусть найдут у тебя гибель!</p>
<p class="en">As if I worshipped deities of falsehood, or thought vain thoughts<br> about the Gods, O Agni!<br> Why art thou angry with us, Jātavedas? Destruction fall on<br> those who lie against thee!</p>
<a id='av08.004.15'/><p class="stamp">avś_08.004.15. </p>
<p class="sa">अद्या॒ मुरीय य॒दि यातुधा॒नो अ॒स्मि य॒दि वा॒युस् तत॒प पु॒रुषस्य ।<br> अ॒धा स॒ वीरै॒र् दश॒भिर् वि॒ यूया यो॒ मा मो॒घं या॒तुधाने॒त्य् आ॒ह ॥१५॥</p>
<p class="hn">adyā́ murīya yádi yātudhā́no ásmi yádi vā́yus tatápa púruṣasya |<br> ádhā sá vīráir daśábhir ví yūyā yó mā móghaṃ yā́tudhānéty ā́ha ||15||</p>
<p class="ru">Я умер бы сегодня, если б был колдуном<br>Или если б сжег срок жизни человека!<br>И пусть тот лишится десятерых сыновей,<br>Кто неверно говорит мне: «Эй, колдун!».</p>
<p class="en">So may I die this day if I have harassed any man's life, or if I<br> be a demon.<br> Yea, may he lose all his ten sons together who with false tongue<br> hath called me Yātudhāna.</p>
<a id='av08.004.16'/><p class="stamp">avś_08.004.16. </p>
<p class="sa">यो॒ मा॒यातुं या॒तुधानेत्य् आ॒ह यो॒ वा रक्षाः॒ शि॒चिर् अस्मी॒त्य् आ॒ह ।<br> इ॒न्द्रस् तं॒ हन्तु महता॒ वधे॒न वि॒श्वस्य जन्तो॒र् अधम॒स् पदीष्ट ॥१६॥</p>
<p class="hn">yó mā́yātuṃ yā́tudhānety ā́ha yó vā rakṣā́ḥ śícir asmī́ty ā́ha |<br> índras táṃ hantu mahatā́ vadhéna víśvasya jantór adhamás padīṣṭa ||16||</p>
<p class="ru">Кто мне, не-колдуну, говорит: «(Эй), колдун»,<br>Или который ракшас говорит: «Я чист!»,<br>Индра пусть того убьет великим оружием!<br>Да падет он ниже любого существа!</p>
<p class="en">May Indra slay him with a mighty weapon, and let the vilest of<br> all creatures perish,<br> The fiend who says that he is pure, who calls me a demon<br> though devoid of demon nature.</p>
<a id='av08.004.17'/><p class="stamp">avś_08.004.17. </p>
<p class="sa">प्र॒ या॒ जि॒गाति खर्ग॒लेव न॒क्तम् अ॒प द्रुहु॒स् तन्वं॑१ गू॒हमाना ।<br> वव्र॒म् अनन्त॒म् अ॒व सा॒ पदीष्टिअ ग्रा॒वाणो घ्नन्तु रक्ष॒स उपब्दैः॒ ॥१७॥</p>
<p class="hn">prá yā́ jígāti khargáleva náktam ápa druhús tanvàṃ1 gū́hamānā |<br> vavrám anantám áva sā́ padīṣṭia grā́vāṇo ghnantu rakṣása upabdáiḥ ||17||</p>
<p class="ru">(Ведьма), которая является ночью, как сова,<br>Вредная, скрывающая (свое) тело,<br>Да падет она в бесконечную пропасть!<br>Пусть давильные камни убьют ракшасов (своим) грохотом!</p>
<p class="en">She too who wanders like an owl at night-time, hiding her body<br> in her guile and malice,<br> May she fall downward into endless caverns. May press-stones<br> with loud ring destroy the demons.</p>
<a id='av08.004.18'/><p class="stamp">avś_08.004.18. </p>
<p class="sa">वि॒ तिष्ठध्वम् मरुतो विक्ष्व् इ॑छ॒त गृभाय॒त रक्ष॒सः सं॒ पिनष्टन् ।<br> व॒यो ये॒ भूत्वा॒ पत॒यन्ति नक्त॒भिर् ये॒ वा रि॒पो दधिरे॒ देवे॒ अध्वरे॒ ॥१८॥</p>
<p class="hn">ví tiṣṭhadhvam maruto vikṣv ìcháta gr̥bhāyáta rakṣásaḥ sáṃ pinaṣṭan |<br> váyo yé bhūtvā́ patáyanti naktábhir yé vā rípo dadhiré devé adhvaré ||18||</p>
<p class="ru">Рассеивайтесь, о Маруты, по поселениям: ищите,<br>Хватайте, давите ракшасов,<br>Которые летают по ночам, превратившись в птиц,<br>Или же которые совершают осквернения божественного обряда!</p>
<p class="en">Spread out, ye Maruts, search among the people: seize ye and<br> grind the Rākshasas to pieces,<br> Who fly abroad, transformed to birds, at night-time, and sully<br> and pollute our holy worship.</p>
<a id='av08.004.19'/><p class="stamp">avś_08.004.19. </p>
<p class="sa">प्र॒ वर्तय दिवो॒ ऽश्मानम् इन्द्र सो॒मशितं मघवन्त् सं॒ शिशाधि ।<br> प्राक्तो॒ अपाक्तो॒ अधरा॒द् उदक्तो॒ ऽभि॒ जहि रक्ष॒सः प॒र्वतेन ॥१९॥</p>
<p class="hn">prá vartaya divó 'śmānam indra sómaśitaṃ maghavant sáṃ śiśādhi |<br> prāktó apāktó adharā́d udaktó 'bhí jahi rakṣásaḥ párvatena ||19||</p>
<p class="ru">Швырни с неба камень, о Индра!<br>Заостренного Сомой, о щедрый, сделай совсем острым!<br>Спереди, сзади, снизу, сверху<br>Размозжи ракшасов горою!</p>
<p class="en">Hurl down from heaven thy bolt of stone, O Indra: sharpen it,<br> Maghavan, made keen by Soma.<br> Forward, behind, and from above and under, smite down the<br> demons with thy rocky weapon.</p>
<a id='av08.004.20'/><p class="stamp">avś_08.004.20. </p>
<p class="sa">एत॒ उ त्ये॒ पतयन्ति श्व॒यातव इ॒न्द्रं दिप्सन्ति दिप्स॒वो॒ ऽदाभ्यम् ।<br> शि॒शीते शक्रः॒ पि॒शुनेभ्यो वधं॒ नुनं॒ सृजद् अश॒निं यातुम॒द्भ्यः ॥२०॥ {१०}</p>
<p class="hn">etá u tyé patayanti śváyātava índraṃ dipsanti dipsávó 'dābhyam |<br> śíśīte śakráḥ píśunebhyo vadháṃ nunáṃ sr̥jad aśániṃ yātumádbhyaḥ ||20|| {10}</p>
<p class="ru">Вот они летают туда-сюда эти собачьи колдуны.<br>Желающие навредить, они стремятся навредить Индре, которому нельзя навредить.<br>Могучий точит смертельное оружие для предателей.<br>Пусть швырнет он сейчас в колдунов дубину грома!</p>
<p class="en">They fly, the demon dogs, and, bent on mischief, fain would they<br> harm indomitable Indra.<br> Sakra makes sharp his weapon for the wicked: now let him<br> cast his bolt at fiendish wizards.</p>
<a id='av08.004.21'/><p class="stamp">avś_08.004.21. </p>
<p class="sa">इ॒न्द्रो यातूना॒म् अभवत् पराशरो॒ हविर्म॒थीनाम् अभ्य् आ॑वि॒वासताम् ।<br> अभी॒द् उ शक्रः॒ परशु॒र् य॒था व॒नं पा॒त्रेव भिन्द॒न्त् सत॒ एतु रक्ष॒सः ॥२१॥</p>
<p class="hn">índro yātūnā́m abhavat parāśaró havirmáthīnām abhy ā̀vívāsatām |<br> abhī́d u śakráḥ paraśúr yáthā vánaṃ pā́treva bhindánt satá etu rakṣásaḥ ||21||</p>
<p class="ru">Индра был сокрушителем колдунов,<br>Возмутителей возлияния, желающих захватить (его).<br>Пусть же могучий нападет на тех, кто является ракшасами,<br>(Входя), как топор в дерево, раскалывая (их), словно сосуды!</p>
<p class="en">Indra hath ever been the fiends' destroyer who spoil oblations of<br> the Gods' invokers.<br> Yea, Sakra, like an axe that splits the timber, assails and sma-<br> shes them like earthen vessels.</p>
<a id='av08.004.22'/><p class="stamp">avś_08.004.22. </p>
<p class="sa">उ॒लूकयातुं शुशुलू॒कयातुं जहि॒ श्व॒यातुम् उत॒ को॒कयातुम् ।<br> सुपर्ण॒यातुम् उत॒ गृ॒ध्रयातुं दृष॒देव प्र॒ मृण र॒क्ष इन्द्र ॥२२॥</p>
<p class="hn">úlūkayātuṃ śuśulū́kayātuṃ jahí śváyātum utá kókayātum |<br> suparṇáyātum utá gŕ̥dhrayātuṃ dr̥ṣádeva prá mr̥ṇa rákṣa indra ||22||</p>
<p class="ru">(Убей) совиного колдуна (и) сычиного (?) колдуна,<br>Убей собачьего колдуна, а также кукушечьего колдуна,<br>Орлиного колдуна, а также ястребиного колдуна!<br>Раздроби ракшаса, как жернов — (зерна), о Индра!</p>
<p class="en">Destroy the fiend shaped like an owl or owlet, destroy him in.<br> the form of dog or cuckoo.<br> Destroy him shaped as eagle or as vulture: as with a stone, O<br> Indra, crush the demon.</p>
<a id='av08.004.23'/><p class="stamp">avś_08.004.23. </p>
<p class="sa">मा॒ नो र॒क्षो अभि॒ नड् यातुमा॒वद् अ॒पोछन्तु मिथुना॒ ये॒ किमीदि॒नः ।<br> पृथिवी॒ नः पा॒र्थिवात् पात्व् अं॒हसो ऽन्त॒रिक्षं दिव्या॒त् पात्व् अस्मा॒न् ॥२३॥</p>
<p class="hn">mā́ no rákṣo abhí naḍ yātumā́vad ápochantu mithunā́ yé kimīdínaḥ |<br> pr̥thivī́ naḥ pā́rthivāt pātv áṃhaso 'ntárikṣaṃ divyā́t pātv asmā́n ||23||</p>
<p class="ru">Пусть ракшас колдовской не подступится к нам!<br>Пусть засветит прочь (Ушас) кимидинов, которые сплетены парами!<br>Пусть земля охраняет нас от земной беды,<br>Пусть воздушное пространство охраняет нас от небесной!</p>
<p class="en">Let not the fiend of witchcraft-workers reach us: may Dawn.<br> drive off the couples of Kimidins.<br> Earth keep us safe from earthly woe and trouble! From grief<br> that comes from heaven Mid-air preserve us!</p>
<a id='av08.004.24'/><p class="stamp">avś_08.004.24. </p>
<p class="sa">इ॒न्द्र जहि॒ पु॒मांसं यातुधा॒नम् उत॒ स्त्रि॒यं माय॒या शा॒शदानाम् ।<br> वि॒ग्रीवासो मू॒रदेवा ऋदन्तु मा॒ ते॒ दृशन्त् सू॒र्यम् उच्च॒रन्तम् ॥२४॥</p>
<p class="hn">índra jahí púmāṃsaṃ yātudhā́nam utá stríyaṃ māyáyā śā́śadānām |<br> vígrīvāso mū́radevā r̥dantu mā́ té dr̥śant sū́ryam uccárantam ||24||</p>
<p class="ru">О Индра, убей мужчину-колдуна,<br>А также женщину, кичащуюся колдовской силой!<br>Да падут с переломленной шеей поклоняющиеся тупоумным богам!<br>Да не увидят они восходящего солнца!</p>
<p class="en">Indra destroy the demon, male and female, joying and triumph-<br> ing in arts of magic!<br> Let the fools' gods with bent necks fall and perish, and see no.<br> more the Sun when he arises.</p>
<a id='av08.004.25'/><p class="stamp">avś_08.004.25. </p>
<p class="sa">प्र॒ति चक्ष्व वि॒ चक्ष्वे॒न्द्रश् च सोम जागृतम् ।<br> र॒क्षोभ्यो वध॒म् अस्यतम् अश॒निं यातुम॒द्भ्यः ॥२५॥ {११}</p>
<p class="hn">práti cakṣva ví cakṣvéndraś ca soma jāgr̥tam |<br> rákṣobhyo vadhám asyatam aśániṃ yātumádbhyaḥ ||25|| {11}</p>
<p class="ru">Рассмотри! Высмотри!<br>О Индра и Сома, бодрствуйте!<br>Швырните оружие в ракшасов,<br>Удар грома в колдунов!</p>
<p class="en">Look, each one, hither, look around. Indra and Soma, watch ye<br> well.<br> Cast forth your weapon at the fiends: against the sorcerers hurl<br> your bolt.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

