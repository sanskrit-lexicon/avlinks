<!DOCTYPE html>
<html>
<head>
<meta charset="UTF-8">
<title>av19.056</title>
<link rel="stylesheet" type="text/css" href="avhymns.css">
</head>
<body>
<a id='av19.056.01'/><p class="stamp">avś_19.056.01. </p>
<p class="sa">यम॒स्य लोका॒द् अ॒ध्य् आ॒ बभूविथ प्र॒मदा म॒र्त्यान् प्र॒ युनक्षि धी॒रः ।<br> एकाकि॒ना सर॒थं यासि विद्वा॒न्त् स्व॒प्नं मि॒मानो अ॒सुरस्य यो॒नौ ॥१॥</p>
<p class="hn">yamásya lokā́d ádhy ā́ babhūvitha prámadā mártyān prá yunakṣi dhī́raḥ |<br> ekākínā saráthaṃ yāsi vidvā́nt svápnaṃ mímāno ásurasya yónau ||1||</p>
<p class="ru"></p>
<p class="en">Thou art come hither from the world of Yama: thou, resolute,<br> affectest men with rapture.<br> Thou, Sleep, created in the Asura's dwelling, goest, well-know-<br> ing, with the solitary.</p>
<a id='av19.056.02'/><p class="stamp">avś_19.056.02. </p>
<p class="sa">बन्ध॒स् त्वा॒ग्रे विश्व॒चया अपश्यत् पुरा॒ रा॒त्र्या ज॒नितोर् ए॒के अ॒ह्नि ।<br> त॒तः स्वप्नेद॒म् अ॒ध्य् आ॒ बभूविथ भिष॒ग्भ्यो रूप॒म् अपगू॒हमानः ॥२॥</p>
<p class="hn">bandhás tvā́gre viśvácayā apaśyat purā́ rā́tryā jánitor éke áhni |<br> tátaḥ svapnedám ádhy ā́ babhūvitha bhiṣágbhyo rūpám apagū́hamānaḥ ||2||</p>
<p class="ru"></p>
<p class="en">At first the all-containing, depth beheld thee, ere Night was<br> born, when only Day existed.<br> Thence hast thou come, thence, Sleep, hast thou come hither,<br> concealing, deep within, all form and figure.</p>
<a id='av19.056.03'/><p class="stamp">avś_19.056.03. </p>
<p class="sa">बृहद्गा॒वा॒सुरेभ्यो॒ ऽधि देवा॒न् उ॒पावर्तत महिमा॒नम् इछ॒न् ।<br> त॒स्मै स्व॒प्नाय दधुर् आ॒धिपत्यं त्रयस्त्रिंशा॒सः स्व॑र् आनशानाः॒ ॥३॥</p>
<p class="hn">br̥hadgā́vā́surebhyó 'dhi devā́n úpāvartata mahimā́nam ichán |<br> tásmai svápnāya dadhur ā́dhipatyaṃ trayastriṃśā́saḥ svàr ānaśānā́ḥ ||3||</p>
<p class="ru"></p>
<p class="en">Come from the Asuras in lofty, glory, he hath approached the<br> Gods in search of greatness.<br> Winners of heavenly light, the Three-and-Thirty endowed this<br> Sleep with his supreme dominion.</p>
<a id='av19.056.04'/><p class="stamp">avś_19.056.04. </p>
<p class="sa">नै॒तां॒ विदुः पित॒रो नो॒त॒ देवा॒ ये॒षां ज॒ल्पिश् च॒रत्य् अन्तरे॒द॒म् ।<br> त्रिते॒ स्व॒प्नम् अदधुर् आप्त्ये॒ न॒र आदित्या॒सो व॒रुणेना॒नुशिष्टाः ॥४॥</p>
<p class="hn">náitā́ṃ viduḥ pitáro nótá devā́ yéṣāṃ jálpiś cáraty antarédám |<br> trité svápnam adadhur āptyé nára ādityā́so váruṇenā́nuśiṣṭāḥ ||4||</p>
<p class="ru"></p>
<p class="en">Of him nor Fathers nor the Gods have knowledge, the Gods<br> whose gentle talk is still about him.<br> Urged by command of Varuna the Ādityas, Heroes, transported<br> Sleep to Trita Āptya.</p>
<a id='av19.056.05'/><p class="stamp">avś_19.056.05. </p>
<p class="sa">य॒स्य क्रूर॒म् अ॒भजन्त दुष्कृ॒तो ऽस्व॒प्नेन सुकृ॒तः पु॒ण्यम् आ॒युः ।<br> स्व॑र् मदसि परमे॒ण बन्धु॒ना तप्य॒मानस्य म॒नसो॒ ऽधि जज्ञिषे ॥५॥</p>
<p class="hn">yásya krūrám ábhajanta duṣkŕ̥to 'svápnena sukŕ̥taḥ púṇyam ā́yuḥ |<br> svàr madasi paraméṇa bandhúnā tapyámānasya mánasó 'dhi jajñiṣe ||5||</p>
<p class="ru"></p>
<p class="en">Thou whose severity hath reached ill-doers, and whose reward<br> the good have gained in slumber,<br> Delightest heaven with thy most lofty kinship, born from his<br> spirit who was worn and weary.</p>
<a id='av19.056.06'/><p class="stamp">avś_19.056.06. </p>
<p class="sa">विद्म॒ ते स॒र्वाः परिजाः॒ पुर॒स्ताद् विद्म॒ स्वप्न यो॒ अधिपा॒ इहा॒ ते ।<br> यशश्वि॒नो नो य॒शसेह॒ पाह्य् आरा॒द् द्विषे॒भिर् अ॒प याहि दूर॒म् ॥६॥</p>
<p class="hn">vidmá te sárvāḥ parijā́ḥ purástād vidmá svapna yó adhipā́ ihā́ te |<br> yaśaśvíno no yáśasehá pāhy ārā́d dviṣébhir ápa yāhi dūrám ||6||</p>
<p class="ru"></p>
<p class="en">Of old we know all places whence thou comest. O Sleep, we<br> know him who is here thy ruler.<br> Protect us here illustrious with glory. Go, from afar, with<br> poisons, into distance.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

