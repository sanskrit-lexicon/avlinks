<!DOCTYPE html>
<html>
<head>
<meta charset="UTF-8">
<title>av20.094</title>
<link rel="stylesheet" type="text/css" href="avhymns.css">
</head>
<body>
<a id='av20.094.01'/><p class="stamp">avś_20.094.01. </p>
<p class="sa">आ॒ यात्व् इ॒न्द्रः स्व॒पतिर् म॒दाय यो॒ ध॒र्मणा तूतुजान॒स् तु॒विष्मान् ।<br> प्रत्वक्षाणो॒ अ॒ति वि॒श्वा स॒हांस्य् अपारे॒ण महता॒ वृ॒ष्ण्येन ॥१॥</p>
<p class="hn">ā́ yātv índraḥ svápatir mádāya yó dhármaṇā tūtujānás túviṣmān |<br> pratvakṣāṇó áti víśvā sáhāṃsy apāréṇa mahatā́ vŕ̥ṣṇyena ||1||</p>
<p class="ru"></p>
<p class="en">May Sovran Indra come to the carousal, he who by holy Law is<br> strong and active.<br> The overcomer of all conquering forces with his great bull-like<br> power that hath no limit.</p>
<a id='av20.094.02'/><p class="stamp">avś_20.094.02. </p>
<p class="sa">सुष्ठा॒मा र॒थः सुय॒मा ह॒री ते मिम्य॒क्ष व॒ज्रो नृ॒पते ग॒भस्तौ ।<br> शी॒भं राजन् सुप॒था॒ याह्य् अर्वा॒ङ् व॒र्धाम ते पपु॒सो वृ॒ष्ण्यानि ॥२॥</p>
<p class="hn">suṣṭhā́mā ráthaḥ suyámā hárī te mimyákṣa vájro nŕ̥pate gábhastau |<br> śī́bhaṃ rājan supáthā́ yāhy arvā́ṅ várdhāma te papúso vŕ̥ṣṇyāni ||2||</p>
<p class="ru"></p>
<p class="en">Firm-seated is thy car, thy steeds are docile: thy hand, O King,<br> holds, firmly grasped, the thunder.<br> On thy fair path, O Lord of men, come quickly: we will increase<br> thy power when thou hast drunken.</p>
<a id='av20.094.03'/><p class="stamp">avś_20.094.03. </p>
<p class="sa">ए॒न्द्रवा॒हो नृप॒तिं व॒ज्रबाहुम् उग्र॒म् उग्रा॒सस् तविषा॒स एनम् ।<br> प्र॒त्वक्षसं वृषभं॒ सत्य॒शुष्मम् ए॒म् अस्मत्रा॒ सधमा॒दो वहन्तु ॥३॥</p>
<p class="hn">éndravā́ho nr̥pátiṃ vájrabāhum ugrám ugrā́sas taviṣā́sa enam |<br> prátvakṣasaṃ vr̥ṣabháṃ satyáśuṣmam ém asmatrā́ sadhamā́do vahantu ||3||</p>
<p class="ru"></p>
<p class="en">Let strong and mighty steeds who bear this mighty Indra, the<br> Lord of men, whose arm wields thunder,<br> Bring unto us, as shares of our banquet, the Bull of conquering<br> might, of real vigour.</p>
<a id='av20.094.04'/><p class="stamp">avś_20.094.04. </p>
<p class="sa">एवा॒ प॒तिं द्रोणसा॒चं स॒चेतसम् ऊर्ज॒ स्कम्भं॒ धरु॒ण आ॒ वृषायसे ।<br> ओ॒जः कृष्व सं॒ गृभाय त्वे॒ अ॒प्य् अ॒सो य॒था केनिपा॒नाम् इनो॒ वृधे॒ ॥४॥</p>
<p class="hn">evā́ pátiṃ droṇasā́caṃ sácetasam ūrjá skambháṃ dharúṇa ā́ vr̥ṣāyase |<br> ójaḥ kr̥ṣva sáṃ gr̥bhāya tvé ápy áso yáthā kenipā́nām inó vr̥dhé ||4||</p>
<p class="ru"></p>
<p class="en">So like a bull thou rushest to the Lord who loves the trough,<br> the Sage, the prop of vigour, in the vat.<br> Prepare thine energies, collect them in thyself: be for our profit<br> as the Master of the wise.</p>
<a id='av20.094.05'/><p class="stamp">avś_20.094.05. </p>
<p class="sa">ग॒मन्न् अस्मे॒ व॒सून्य् आ॒ हि॒ शं॒सिषं स्वाशि॒षं भ॒रम् आ॒ याहि सोमि॒नः ।<br> त्व॒म् ईशिषे सा॒स्मि॒न्न् आ॒ सत्सि बर्हि॒ष्य् अनाधृष्या॒ त॒व पा॒त्राणि ध॒र्मणा ॥५॥</p>
<p class="hn">gámann asmé vásūny ā́ hí śáṃsiṣaṃ svāśíṣaṃ bháram ā́ yāhi somínaḥ |<br> tvám īśiṣe sā́smínn ā́ satsi barhíṣy anādhr̥ṣyā́ táva pā́trāṇi dhármaṇā ||5||</p>
<p class="ru"></p>
<p class="en">May precious treasures come to us,— so will I pray. Come to the<br> votary's gift offered with beauteous laud.<br> Thou art the Lord, as such sit on this holy grass: thy vessels<br> are inviolate as Law commands.</p>
<a id='av20.094.06'/><p class="stamp">avś_20.094.06. </p>
<p class="sa">पृ॒थक् प्रा॒यन् प्रथमा॒ देव॒हूतयो॒ ऽकृण्वत श्रवस्या॑नि दुष्ट॒रा ।<br> न॒ ये॒ शेकु॒र् यज्ञि॒यां ना॒वम् आरु॒हम् इर्मै॒व॒ ते॒ न्य् अ॑विशन्त के॒पयः ॥६॥</p>
<p class="hn">pŕ̥thak prā́yan prathamā́ deváhūtayó 'kr̥ṇvata śravasyā̀ni duṣṭárā |<br> ná yé śekúr yajñíyāṃ nā́vam ārúham irmáivá té ny àviśanta képayaḥ ||6||</p>
<p class="ru"></p>
<p class="en">Far went our earliest invocations of the Gods, and won us<br> glories that can never be surpassed.<br> They who could not ascend the ship of sacrifice sink down in<br> desolation, trembling with alarm.</p>
<a id='av20.094.07'/><p class="stamp">avś_20.094.07. </p>
<p class="sa">एवै॒वा॒पाग् अ॒परे सन्तु दूध्यो॒ ऽश्वा ये॒षां दुर्यु॒ग आयुयुज्रे॒ ।<br> इत्था॒ ये॒ प्रा॒ग् उ॒परे सन्ति दाव॒ने पुरू॒णि य॒त्र वयु॒नानि भो॒जना ॥७॥</p>
<p class="hn">eváivā́pāg ápare santu dūdhyó 'śvā yéṣāṃ duryúga āyuyujré |<br> itthā́ yé prā́g úpare santi dāváne purū́ṇi yátra vayúnāni bhójanā ||7||</p>
<p class="ru"></p>
<p class="en">So be the others, evil-hearted, far away, whose horses difficult to<br> harness have been yoked.<br> Here in advance man stand anear to offer gifts, by whom full<br> many a work that brings reward is done.</p>
<a id='av20.094.08'/><p class="stamp">avś_20.094.08. </p>
<p class="sa">गिरीं॒र् अ॒ज्रान् रे॒जमानां अधारयद् द्यौः॒ क्रन्दद् अन्त॒रिक्षाणि कोपयत् ।<br> समीचीने॒ धिष॒णे वि॒ ष्कभायति वृ॒ष्णः पीत्वा॒ म॒द उक्था॒नि शंसति ॥८॥</p>
<p class="hn">girī́m̐r ájrān réjamānām̐ adhārayad dyáuḥ krandad antárikṣāṇi kopayat |<br> samīcīné dhiṣáṇe ví ṣkabhāyati vŕ̥ṣṇaḥ pītvā́ máda ukthā́ni śaṃsati ||8||</p>
<p class="ru"></p>
<p class="en">He firmly fixed the plains and mountains as they shook. Dyaus<br> thundered forth and made the air's mid-region quake.<br> He stays apart the two confronting bowls; he sings lauds in the<br> potent Soma's joy when he hath drunk.</p>
<a id='av20.094.09'/><p class="stamp">avś_20.094.09. </p>
<p class="sa">इमं॒ बिभर्मि सु॒कृतं ते अङ्कुशं॒ ये॒नारुजा॒सि मघवं छफारु॒जः ।<br> अस्मि॒न्त् सु॒ ते स॒वने अस्त्व् ओक्त्यं॑ सुत॒ इष्टौ॒ मघवन् बोध्य् आ॒भगः ॥९॥</p>
<p class="hn">imáṃ bibharmi súkr̥taṃ te aṅkuśáṃ yénārujā́si maghavaṃ chaphārújaḥ |<br> asmínt sú te sávane astv oktyàṃ sutá iṣṭáu maghavan bodhy ā́bhagaḥ ||9||</p>
<p class="ru"></p>
<p class="en">I bear this deftly-fashioned goad of thine wherewith thou,<br> Maghavan, shalt break the strikers with the hoof. <br> At the libation mayst thou be well satisfied. Partake the juice,<br> partake the banquet, Bounteous Lord.</p>
<a id='av20.094.10'/><p class="stamp">avś_20.094.10. </p>
<p class="sa">गो॒भिष् टरेमा॒मतिं दुरे॒वां य॒वेन क्षु॒धं पुरुहूत वि॒श्वाम् ।<br> वयं॒ रा॒जभिः प्रथमा॒ ध॒नान्य् अस्मा॒केन वृज॒नेना जयेम ॥१०॥</p>
<p class="hn">góbhiṣ ṭaremā́matiṃ durévāṃ yávena kṣúdhaṃ puruhūta víśvām |<br> vayáṃ rā́jabhiḥ prathamā́ dhánāny asmā́kena vr̥jánenā jayema ||10||</p>
<p class="ru"></p>
<p class="en">O Much-invoked, may we subdue all famine and evil want with<br> store of grain and cattle.<br> May we allied, as first in rank, with princes, obtain possessions<br> by our own exertions.</p>
<a id='av20.094.11'/><p class="stamp">avś_20.094.11. </p>
<p class="sa">बृ॒हस्प॒तिर् नः प॒रि पातु पश्चा॒द् उतो॒त्तरस्माद् अ॒धराद् अघयोः॒ ।<br> इ॒न्द्रः पुर॒स्ताद् उत॒ मध्यतो॒ नः स॒खा स॒खिभ्यो व॒रिवः कृणोतु ॥११॥</p>
<p class="hn">bŕ̥haspátir naḥ pári pātu paścā́d utóttarasmād ádharād aghayóḥ |<br> índraḥ purástād utá madhyató naḥ sákhā sákhibhyo várivaḥ kr̥ṇotu ||11||</p>
<p class="ru"></p>
<p class="en">Brihaspati protect us from the rearward, and from above, and<br> from below, from sinners!<br> May Indra from the front and from the centre, as friend to<br> friends, vouchsafe us room and freedom.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

