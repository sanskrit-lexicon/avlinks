<!DOCTYPE html>
<html>
<head>
<meta charset="UTF-8">
<title>av20.063</title>
<link rel="stylesheet" type="text/css" href="avhymns.css">
</head>
<body>
<a id='av20.063.01'/><p class="stamp">avś_20.063.01. </p>
<p class="sa">इमा॒ नु॒ कं भु॒वना सीषधामे॒न्द्रश् च वि॒श्वे च देवाः॒ ।<br> यज्ञं॒ च नस् तन्वं॑ च प्रजां॒ चादित्यै॒र् इन्द्रः सह॒ चीक्ल्̥पाति ॥१॥</p>
<p class="hn">imā́ nú kaṃ bhúvanā sīṣadhāméndraś ca víśve ca devā́ḥ |<br> yajñáṃ ca nas tanvàṃ ca prajā́ṃ cādityáir indraḥ sahá cīkl̥pāti ||1||</p>
<p class="ru"></p>
<p class="en">We will, with Indra, and all Gods to aid us, bring these existing.<br> worlds into subjection.<br> Our sacrifice, our bodies, and our offspring, let Indra form to-<br> gether with the Ādityas.</p>
<a id='av20.063.02'/><p class="stamp">avś_20.063.02. </p>
<p class="sa">आदित्यै॒र् इ॒न्द्रः स॒गणो मरु॒द्भिर् अस्मा॒कं भूत्व् अविता॒ तनू॒नाम् ।<br> हत्वा॒य देवा॒ अ॒सुरान् य॒द् आ॒यन् देवा॒ देवत्व॒म् अभिर॒क्षमाणाः ॥२॥</p>
<p class="hn">ādityáir índraḥ ságaṇo marúdbhir asmā́kaṃ bhūtv avitā́ tanū́nām |<br> hatvā́ya devā́ ásurān yád ā́yan devā́ devatvám abhirákṣamāṇāḥ ||2||</p>
<p class="ru"></p>
<p class="en">With the Ādityas with the band of Maruts, may Indra be pro-<br> tector of our bodies;<br> As when the Gods came, after they had slaughtered the Asuras,.<br> keeping safe their godlike nature,</p>
<a id='av20.063.03'/><p class="stamp">avś_20.063.03. </p>
<p class="sa">प्रत्य॒ञ्चम् अर्क॒म् अनयं छ॒चीभिर् आ॒द् इ॒त् स्वधा॒म् इषिरां॒ प॒र्य् अपश्यन् ।<br> अया॒ वा॒जं देव॒हितं सनेम म॒देम शत॒हिमाः सुवी॒राः ॥३॥</p>
<p class="hn">pratyáñcam arkám anayaṃ chácībhir ā́d ít svadhā́m iṣirā́ṃ páry apaśyan |<br> ayā́ vā́jaṃ deváhitaṃ sanema mádema śatáhimāḥ suvī́rāḥ ||3||</p>
<p class="ru"></p>
<p class="en">Brought the Sun hitherward with mighty powers, and looked!<br> about them on their vigorous God-head.<br> With this may we obtain strength God-appointed, and brave<br> sons gladden us through a hundred winters.</p>
<a id='av20.063.04'/><p class="stamp">avś_20.063.04. </p>
<p class="sa">य॒ ए॒क इ॒द् विद॒यते व॒सु म॒र्ताय दाशु॒षे ।<br> ई॒शानो अ॒प्रतिष्कुत इ॒न्द्रो अङ्ग॒ ॥४॥</p>
<p class="hn">yá éka íd vidáyate vásu mártāya dāśúṣe |<br> ī́śāno ápratiṣkuta índro aṅgá ||4||</p>
<p class="ru"></p>
<p class="en">He who alone bestoweth might on mortal man who offereth<br> gifts,<br> The ruler of resistless power, is Indra, sure.</p>
<a id='av20.063.05'/><p class="stamp">avś_20.063.05. </p>
<p class="sa">कदा॒ म॒र्तम् अराध॒सं पदा॒ क्षु॒म्पम् इव स्फुरत् ।<br> कदा॒ नः शुश्रवद् गि॒र इ॒न्द्रो अङ्ग॒ ॥५॥</p>
<p class="hn">kadā́ mártam arādhásaṃ padā́ kṣúmpam iva sphurat |<br> kadā́ naḥ śuśravad gíra índro aṅgá ||5||</p>
<p class="ru"></p>
<p class="en">When will he trample like a weed the man who hath no gift for<br> him?<br> When verily will Indra hear our songs of praise?</p>
<a id='av20.063.06'/><p class="stamp">avś_20.063.06. </p>
<p class="sa">य॒श् चिद् धि॒ त्वा बहु॒भ्य आ॒ सुता॒वां आवि॒वासति ।<br> उग्रं॒ त॒त् पत्यते श॒व इ॒न्द्रो अङ्ग॒ ॥६॥</p>
<p class="hn">yáś cid dhí tvā bahúbhya ā́ sutā́vām̐ āvívāsati |<br> ugráṃ tát patyate śáva índro aṅgá ||6||</p>
<p class="ru"></p>
<p class="en">He who with Soma juice prepared among the many harbours.<br> thee,<br> Verily Indra gains thereby tremendous might.</p>
<a id='av20.063.07'/><p class="stamp">avś_20.063.07. </p>
<p class="sa">य॒ इन्द्र सोमपा॒तमो म॒दः शविष्ठ चे॒तति ।<br> ये॒ना हं॒सि न्य् अ॑त्त्रि॒णं त॒म् ईमहे ॥७॥</p>
<p class="hn">yá indra somapā́tamo mádaḥ śaviṣṭha cétati |<br> yénā háṃsi ny àttríṇaṃ tám īmahe ||7||</p>
<p class="ru"></p>
<p class="en">Joy, mightiest Indra, known and marked, sprung most from<br> Soma draughts, wherewith<br> Thou smitest down the greedy fiend, for that we pray.</p>
<a id='av20.063.08'/><p class="stamp">avś_20.063.08. </p>
<p class="sa">ये॒ना द॒शग्वम् अ॒ध्रिगुं वेप॒यन्तं स्व॑र्णरम् ।<br> ये॒ना समुद्र॒म् आ॒विथा त॒म् ईमहे ॥८॥</p>
<p class="hn">yénā dáśagvam ádhriguṃ vepáyantaṃ svàrṇaram |<br> yénā samudrám ā́vithā tám īmahe ||8||</p>
<p class="ru"></p>
<p class="en">Wherewith thou helpest Adhrigu, the great Dasagva, and the<br> God<br> Who stirs the sunlight, and Sea, for that we pray.</p>
<a id='av20.063.09'/><p class="stamp">avś_20.063.09. </p>
<p class="sa">ये॒न सि॒न्धुं मही॒र् अपो॒ र॒थां इव प्रचोद॒यः ।<br> प॒न्थाम् ऋत॒स्य या॒तवे त॒म् ईमहे ॥९॥</p>
<p class="hn">yéna síndhuṃ mahī́r apó ráthām̐ iva pracodáyaḥ |<br> pánthām r̥tásya yā́tave tám īmahe ||9||</p>
<p class="ru"></p>
<p class="en">Wherewith thou dravest forth like cars Sindhu and all the<br> mighty floods.<br> To go the way ordained by Law, for that we pray.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

