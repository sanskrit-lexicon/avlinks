<!DOCTYPE html>
<html>
<head>
<meta charset="UTF-8">
<title>av20.019</title>
<link rel="stylesheet" type="text/css" href="avhymns.css">
</head>
<body>
<a id='av20.019.01'/><p class="stamp">avś_20.019.01. </p>
<p class="sa">वा॒र्त्रहत्याय श॒वसे पृतनाषा॒ह्याय च ।<br> इ॒न्द्र त्वा॒ वर्तयामसि ॥१॥</p>
<p class="hn">vā́rtrahatyāya śávase pr̥tanāṣā́hyāya ca |<br> índra tvā́ vartayāmasi ||1||</p>
<p class="ru"></p>
<p class="en">O Indra, for the strength that slays the foe and conquers in the<br> fight<br> We turn thee hitherward to us.</p>
<a id='av20.019.02'/><p class="stamp">avś_20.019.02. </p>
<p class="sa">अर्वाची॒नं सु॒ ते म॒न उत॒ च॒क्षुः शतक्रतो ।<br> इ॒न्द्र कृण्व॒न्तु वाघ॒तः ॥२॥</p>
<p class="hn">arvācī́naṃ sú te mána utá cákṣuḥ śatakrato |<br> índra kr̥ṇvántu vāghátaḥ ||2||</p>
<p class="ru"></p>
<p class="en">O Indra, Lord of Hundred Powers, may those who praise thee<br> hitherward.<br> Direct thy spirit and thine eye.</p>
<a id='av20.019.03'/><p class="stamp">avś_20.019.03. </p>
<p class="sa">ना॒मानि ते शतक्रतो वि॒श्वाभिर् गीर्भि॒र् ईमहे ।<br> इ॒न्द्राभिमातिषा॒ह्ये ॥३॥</p>
<p class="hn">nā́māni te śatakrato víśvābhir gīrbhír īmahe |<br> índrābhimātiṣā́hye ||3||</p>
<p class="ru"></p>
<p class="en">O Indra, Lord of Hundred Powers, with all our songs we<br> invocate.<br> Thy names for triumph over foes.</p>
<a id='av20.019.04'/><p class="stamp">avś_20.019.04. </p>
<p class="sa">पुरुष्टुत॒स्य धा॒मभिः शते॒न महयामसि ।<br> इ॒न्द्रस्य चर्षणीधृ॒तः ॥४॥</p>
<p class="hn">puruṣṭutásya dhā́mabhiḥ śaténa mahayāmasi |<br> índrasya carṣaṇīdhŕ̥taḥ ||4||</p>
<p class="ru"></p>
<p class="en">We strive for glory through the powers immense of him whom<br> many praise,<br> Of Indra who supports mankind.</p>
<a id='av20.019.05'/><p class="stamp">avś_20.019.05. </p>
<p class="sa">इ॒न्द्रं वृत्रा॒य ह॒न्तवे पुरुहूत॒म् उ॒प ब्रुवे ।<br> भ॒रेषु वा॒जसातये ॥५॥</p>
<p class="hn">índraṃ vr̥trā́ya hántave puruhūtám úpa bruve |<br> bháreṣu vā́jasātaye ||5||</p>
<p class="ru"></p>
<p class="en">For the foe's slaughter I address Indra whom many invocate,<br> To win us booty in the wars.</p>
<a id='av20.019.06'/><p class="stamp">avś_20.019.06. </p>
<p class="sa">वा॒जेषु सासहि॒र् भव त्वा॒म् ईमहे शतक्रतो ।<br> इ॒न्द्र वृत्रा॒य ह॒न्तवे ॥६॥</p>
<p class="hn">vā́jeṣu sāsahír bhava tvā́m īmahe śatakrato |<br> índra vr̥trā́ya hántave ||6||</p>
<p class="ru"></p>
<p class="en">In battles be victorious. We seek thee, Lord of Hundred Powers,<br> O Indra, that the foe may fall.</p>
<a id='av20.019.07'/><p class="stamp">avś_20.019.07. </p>
<p class="sa">द्युम्ने॒षु पृतना॒ज्ये पृत्सुतू॒र्षु श्र॒वःसु च ।<br> इ॒न्द्र सा॒क्ष्वाभि॒मातिषु ॥७॥</p>
<p class="hn">dyumnéṣu pr̥tanā́jye pr̥tsutū́rṣu śrávaḥsu ca |<br> índra sā́kṣvābhímātiṣu ||7||</p>
<p class="ru"></p>
<p class="en">In splendid combats of the hosts, in glories where the fight is<br> won,<br> Indra, be victor over foes.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

