<!DOCTYPE html>
<html>
<head>
<meta charset="UTF-8">
<title>av19.043</title>
<link rel="stylesheet" type="text/css" href="avhymns.css">
</head>
<body>
<a id='av19.043.01'/><p class="stamp">avś_19.043.01. </p>
<p class="sa">य॒त्र ब्रह्मवि॒दो या॒न्ति दीक्ष॒या त॒पसा सह॒ ।<br> अग्नि॒र् मा त॒त्र नयत्व् अग्नि॒र् मेधा॒ दधातु मे ।<br> अग्न॒ये स्वा॒हा ॥१॥</p>
<p class="hn">yátra brahmavído yā́nti dīkṣáyā tápasā sahá |<br> agnír mā tátra nayatv agnír medhā́ dadhātu me |<br> agnáye svā́hā ||1||</p>
<p class="ru"></p>
<p class="en">Whither men versed in Brahma go, with fervour and the cleans-<br> ing rite,<br> Thither let Agni lead me, let Agni give me intelligence, All hail<br> to Agni!</p>
<a id='av19.043.02'/><p class="stamp">avś_19.043.02. </p>
<p class="sa">य॒त्र ब्रह्मवि॒दो या॒न्ति दीक्ष॒या त॒पसा सह॒ ।<br> वायु॒र् मा त॒त्र नयतु वायुः॒ प्रणा॒न् दधातु मे वाय॒वे स्वा॒हा ॥२॥</p>
<p class="hn">yátra brahmavído yā́nti dīkṣáyā tápasā sahá |<br> vāyúr mā tátra nayatu vāyúḥ praṇā́n dadhātu me vāyáve svā́hā ||2||</p>
<p class="ru"></p>
<p class="en">Whither etc.<br> Thither let Vāyu lead me, let Vāyu vouchsafe me vital breath.<br> All hail to Vāyu!</p>
<a id='av19.043.03'/><p class="stamp">avś_19.043.03. </p>
<p class="sa">य॒त्र ब्रह्मवि॒दो या॒न्ति दीक्ष॒या त॒पसा सह॒ ।<br> सू॒र्यो मा त॒त्र नयतु च॒क्षुः सू॒र्यो दधातु मे ।<br> सू॒र्याय स्वा॒हा ॥३॥</p>
<p class="hn">yátra brahmavído yā́nti dīkṣáyā tápasā sahá |<br> sū́ryo mā tátra nayatu cákṣuḥ sū́ryo dadhātu me |<br> sū́ryāya svā́hā ||3||</p>
<p class="ru"></p>
<p class="en">Whither, etc.<br> Thither let Sūrya lead me, let Sūrya vouchsafe me power of<br> sight. All hail to S&uuml;rya</p>
<a id='av19.043.04'/><p class="stamp">avś_19.043.04. </p>
<p class="sa">य॒त्र ब्रह्मवि॒दो या॒न्ति दीक्ष॒या त॒पसा सह॒ ।<br> चन्द्रो॒ मा त॒त्र नयतु म॒नश् चन्द्रो॒ दधातु मे ।<br> चन्द्रा॒य स्वा॒हा ॥४॥</p>
<p class="hn">yátra brahmavído yā́nti dīkṣáyā tápasā sahá |<br> candró mā tátra nayatu mánaś candró dadhātu me |<br> candrā́ya svā́hā ||4||</p>
<p class="ru"></p>
<p class="en">Whither, etc.<br> Thither let Chandra lead me, let Chandra vouchsafe me intellect.<br> All hail to Chandra!</p>
<a id='av19.043.05'/><p class="stamp">avś_19.043.05. </p>
<p class="sa">य॒त्र ब्रह्मवि॒दो या॒न्ति दीक्ष॒या त॒पसा सह॒ ।<br> सो॒मो मा त॒त्र नयतु प॒यः सो॒मो दधातु मे ।<br> सो॒माय स्वा॒हा ॥५॥</p>
<p class="hn">yátra brahmavído yā́nti dīkṣáyā tápasā sahá |<br> sómo mā tátra nayatu páyaḥ sómo dadhātu me |<br> sómāya svā́hā ||5||</p>
<p class="ru"></p>
<p class="en">Whither, etc.<br> Thither let Soma lead me, let Soma vouchsafe me vital sap. All<br> hail to Soma!</p>
<a id='av19.043.06'/><p class="stamp">avś_19.043.06. </p>
<p class="sa">य॒त्र ब्रह्मवि॒दो यान्ति दीक्ष॒या त॒पसा सह॒ ।<br> इ॒न्द्रो मा त॒त्र नयतु ब॒लम् इ॒न्द्रो दधातु मे ।<br> इ॒न्द्राय स्वा॒हा ॥६॥</p>
<p class="hn">yátra brahmavído yānti dīkṣáyā tápasā sahá |<br> índro mā tátra nayatu bálam índro dadhātu me |<br> índrāya svā́hā ||6||</p>
<p class="ru"></p>
<p class="en">Whither, etc. <br> Thither let Indra lead me, let Indra bestow upon me power. All<br> hail to Indra!</p>
<a id='av19.043.07'/><p class="stamp">avś_19.043.07. </p>
<p class="sa">य॒त्र ब्रह्मवि॒दो या॒न्ति दीक्ष॒या त॒पसा सह॒ ।<br> आ॒पो मा त॒त्र नयत्व् अमृ॒तम् मो॒प तिष्ठतु ।<br> अद्भ्यः॒ स्वा॒हा ॥७॥</p>
<p class="hn">yátra brahmavído yā́nti dīkṣáyā tápasā sahá |<br> ā́po mā tátra nayatv amŕ̥tam mópa tiṣṭhatu |<br> adbhyáḥ svā́hā ||7||</p>
<p class="ru"></p>
<p class="en">Whither, etc.<br> Thither, let Waters lead me, let the Waters give me deathless<br> life. All hail to Waters!</p>
<a id='av19.043.08'/><p class="stamp">avś_19.043.08. </p>
<p class="sa">य॒त्र ब्रह्मवि॒दो या॒न्ति दीक्ष॒या त॒पसा सह॒ ।<br> ब्रह्मा॒ मा त॒त्र नयतु ब्रह्मा॒ ब्र॒ह्म दधातु मे ।<br> ब्रह्म॒णे स्वा॒हा ॥८॥</p>
<p class="hn">yátra brahmavído yā́nti dīkṣáyā tápasā sahá |<br> brahmā́ mā tátra nayatu brahmā́ bráhma dadhātu me |<br> brahmáṇe svā́hā ||8||</p>
<p class="ru"></p>
<p class="en">Whither, etc.<br> Thither let Brahma lead me, let Brahma give Brahma unto me.<br> All hail to Brahma!</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

