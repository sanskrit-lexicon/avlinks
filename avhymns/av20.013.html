<!DOCTYPE html>
<html>
<head>
<meta charset="UTF-8">
<title>av20.013</title>
<link rel="stylesheet" type="text/css" href="avhymns.css">
</head>
<body>
<a id='av20.013.01'/><p class="stamp">avś_20.013.01. </p>
<p class="sa">इ॒न्द्रश् च सो॒मं पिबतं बृहस्पते ऽस्मि॒न् यज्ञे॒ मन्दसाना॒ वृषण्वसू ।<br> आ॒ वां विशन्त्व् इ॒न्दवः स्वाभु॒वो ऽस्मे॒ रयिं॒ स॒र्ववीरं नि॒ यछतम् ॥१॥</p>
<p class="hn">índraś ca sómaṃ pibataṃ br̥haspate 'smín yajñé mandasānā́ vr̥ṣaṇvasū |<br> ā́ vāṃ viśantv índavaḥ svābhúvo 'smé rayíṃ sárvavīraṃ ní yachatam ||1||</p>
<p class="ru"></p>
<p class="en">Lords of great wealth, Brihaspati and Indra, rejoicing at this<br> sacrifice drink Soma.<br> Let the abundant drops sink deep within you: vouchsafe us<br> riches with full store of heroes.</p>
<a id='av20.013.02'/><p class="stamp">avś_20.013.02. </p>
<p class="sa">आ॒ वो वहन्तु स॒प्तयो रघुष्य॒दो रघुप॒त्वानः प्र॒ जिगात बाहु॒भिः ।<br> सीदता बर्हि॒र् उरु॒ वः स॒दस् कृतं॒ माद॒यध्वं मरुतो म॒ध्वो अ॒न्धसः ॥२॥</p>
<p class="hn">ā́ vo vahantu sáptayo raghuṣyádo raghupátvānaḥ prá jigāta bāhúbhiḥ |<br> sīdatā barhír urú vaḥ sádas kr̥táṃ mādáyadhvaṃ maruto mádhvo ándhasaḥ ||2||</p>
<p class="ru"></p>
<p class="en">Let your swift-gliding coursers bear you hitherward with their<br> fleet pinions. Come ye forward with your arms.<br> Sit on the grass; a wide seat hath been made for you: delight<br> yourselves, O Maruts, in the pleasant food.</p>
<a id='av20.013.03'/><p class="stamp">avś_20.013.03. </p>
<p class="sa">इमं॒ स्तो॒मम् अ॒र्हते जात॒वेदसे र॒थम् इव सं॒ महेमा मनीष॒या ।<br> भद्रा॒ हि॒ नः प्र॒मतिर् अस्य संस॒द्य् अ॒ग्ने सख्ये॒ मा॒ रिषामा वयं॒ त॒व ॥३॥</p>
<p class="hn">imáṃ stómam árhate jātávedase rátham iva sáṃ mahemā manīṣáyā |<br> bhadrā́ hí naḥ prámatir asya saṃsády ágne sakhyé mā́ riṣāmā vayáṃ táva ||3||</p>
<p class="ru"></p>
<p class="en">For Jātavedas, worthy of our praise, will we frame with our<br> mind this eulogy as 'twere a car.<br> For good in his assembly is this care of ours. Let us not in thy<br> friendship, Agni, suffer harm.</p>
<a id='av20.013.04'/><p class="stamp">avś_20.013.04. </p>
<p class="sa">ऐ॒भिर् अग्ने सर॒थं याह्य् अर्वा॒ङ् नानारथं॒ वा विभ॒वो ह्य् अ॒श्वाः ।<br> प॒त्नीवतस् त्रिंश॒तं त्रीं॒श् च देवा॒न् अनुष्वध॒म् आ॒ वह माद॒यस्व ॥४॥</p>
<p class="hn">áibhir agne saráthaṃ yāhy arvā́ṅ nānāratháṃ vā vibhávo hy áśvāḥ |<br> pátnīvatas triṃśátaṃ trī́ṃś ca devā́n anuṣvadhám ā́ vaha mādáyasva ||4||</p>
<p class="ru"></p>
<p class="en">With these, borne on one car, Agni, approach us; or borne on<br> many, for thy steeds are able.<br> Bring, with their Dames, the Gods, the Three-and-Thirty, after<br> thy Godlike nature, and he joyful.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

