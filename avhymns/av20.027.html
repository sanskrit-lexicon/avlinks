<!DOCTYPE html>
<html>
<head>
<meta charset="UTF-8">
<title>av20.027</title>
<link rel="stylesheet" type="text/css" href="avhymns.css">
</head>
<body>
<a id='av20.027.01'/><p class="stamp">avś_20.027.01. </p>
<p class="sa">य॒द् इन्द्राहं॒ य॒था त्व॒म् ई॒शीय व॒स्व ए॒क इ॒त् ।<br> स्तोता॒ मे गो॒षखा स्यात् ॥१॥</p>
<p class="hn">yád indrāháṃ yáthā tvám ī́śīya vásva éka ít |<br> stotā́ me góṣakhā syāt ||1||</p>
<p class="ru"></p>
<p class="en">If I, O Indra, were, like thee, the single sovran of all wealth.<br> My worshipper should be rich in kine.</p>
<a id='av20.027.02'/><p class="stamp">avś_20.027.02. </p>
<p class="sa">शि॒क्षेयम् अस्मै दि॒त्सेयं श॒चीपते मनीषि॒णे ।<br> य॒द् अहं॒ गो॒पतिः स्या॒म् ॥२॥</p>
<p class="hn">śíkṣeyam asmai dítseyaṃ śácīpate manīṣíṇe |<br> yád aháṃ gópatiḥ syā́m ||2||</p>
<p class="ru"></p>
<p class="en">I should be fain, O Lord of Might, to strengthen and enrich the<br> sage,<br> Were I the lord of herds of kine,</p>
<a id='av20.027.03'/><p class="stamp">avś_20.027.03. </p>
<p class="sa">धेनु॒ष् ट इन्द्र सूनृ॒ता य॒जमानाय सुन्वते॒ ।<br> गा॒म् अ॒श्वं पिप्यु॒षी दुहे ॥३॥</p>
<p class="hn">dhenúṣ ṭa indra sūnŕ̥tā yájamānāya sunvaté |<br> gā́m áśvaṃ pipyúṣī duhe ||3||</p>
<p class="ru"></p>
<p class="en">To worshippers who press the juice thy goodness, Indra, is a<br> cow.<br> Yielding in plenty kine and steeds.</p>
<a id='av20.027.04'/><p class="stamp">avś_20.027.04. </p>
<p class="sa">न॒ ते वर्ता॒स्ति रा॒धस इ॒न्द्र देवो॒ न॒ म॒र्त्यः ।<br> य॒द् दि॒त्ससि स्तुतो॒ मघ॒म् ॥४॥</p>
<p class="hn">ná te vartā́sti rā́dhasa índra devó ná mártyaḥ |<br> yád dítsasi stutó maghám ||4||</p>
<p class="ru"></p>
<p class="en">None is there, Indra, God or man, to hinder thy munificence,<br> The wealth which, lauded, thou wilt give.</p>
<a id='av20.027.05'/><p class="stamp">avś_20.027.05. </p>
<p class="sa">यज्ञ॒ इ॒न्द्रम् अवर्धयद् य॒द् भू॒मिं व्य् अ॑वर्तयत् ।<br> चक्राण॒ ओपशं॒ दिवि॒ ॥५॥</p>
<p class="hn">yajñá índram avardhayad yád bhū́miṃ vy àvartayat |<br> cakrāṇá opaśáṃ diví ||5||</p>
<p class="ru"></p>
<p class="en">The sacrifice made Indra strong when he unrolled the earth and<br> made<br> Himself a diaden in heaven.</p>
<a id='av20.027.06'/><p class="stamp">avś_20.027.06. </p>
<p class="sa">वावृधान॒स्य ते वयं॒ वि॒श्वा ध॒नानि जिग्यु॒षः ।<br> ऊति॒म् इन्द्रा॒ वृणीमहे ॥६॥</p>
<p class="hn">vāvr̥dhānásya te vayáṃ víśvā dhánāni jigyúṣaḥ |<br> ūtím indrā́ vr̥ṇīmahe ||6||</p>
<p class="ru"></p>
<p class="en">Thine aid we claim, O Indra, thine who after thou hast waxen<br> great.<br> Hast won all treasures for thine own.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

