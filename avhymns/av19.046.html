<!DOCTYPE html>
<html>
<head>
<meta charset="UTF-8">
<title>av19.046</title>
<link rel="stylesheet" type="text/css" href="avhymns.css">
</head>
<body>
<a id='av19.046.01'/><p class="stamp">avś_19.046.01. </p>
<p class="sa">प्रजा॒पतिष् ट्वा बध्नात् प्रथम॒म् अ॒स्तृतं वीर्या॑य क॒म् ।<br> त॒त् ते बध्नाम्य् आ॒युषे व॒र्चस ओ॒जसे च ब॒लाय चा॒स्तृतस् त्वाभि॒ रक्षतु ॥१॥</p>
<p class="hn">prajā́patiṣ ṭvā badhnāt prathamám ástr̥taṃ vīryā̀ya kám |<br> tát te badhnāmy ā́yuṣe várcasa ójase ca bálāya cā́str̥tas tvābhí rakṣatu ||1||</p>
<p class="ru"></p>
<p class="en">For manly strength Prajāpati bound thee on first, invincible.<br> This for long life on thee I bind for splendour, strength, and<br> energy. Invincible, let it guard thee well.</p>
<a id='av19.046.02'/><p class="stamp">avś_19.046.02. </p>
<p class="sa">ऊर्ध्व॒स् तिष्ठतु र॒क्षन्न् अ॒प्रमादम् अ॒स्तृतेम॒म् मा॒ त्वा दभन् पण॒यो यातुधा॒नाः ।<br> इ॒न्द्र इव द॒स्यून् अ॒व धूनुष्व पृतन्यतः॒ स॒र्वां छ॒त्रून् वि॒ षहस्वा॒स्तृतस् त्वाभि॒ रक्षतु ॥२॥</p>
<p class="hn">ūrdhvás tiṣṭhatu rákṣann ápramādam ástr̥temám mā́ tvā dabhan paṇáyo yātudhā́nāḥ |<br> índra iva dásyūn áva dhūnuṣva pr̥tanyatáḥ sárvāṃ chátrūn ví ṣahasvā́str̥tas tvābhí rakṣatu ||2||</p>
<p class="ru"></p>
<p class="en">Erect, invincible, be this man's watchful keeper: let not the<br> Panis or the sorcerers harm thee.<br> Shake off thy foes as Indra scattered Dasyus: quell all enemies.<br> Invincible, let it guard thee well.</p>
<a id='av19.046.03'/><p class="stamp">avś_19.046.03. </p>
<p class="sa">शतं॒ च न प्रह॒रन्तो निघ्न॒न्तो न॒ तस्तिरे॒ ।<br> त॒स्मिन्न् इ॒न्द्रः प॒र्य् अदत्त च॒क्षुः प्राण॒म् अ॒थो ब॒लम् अ॒स्तृतस् त्वाभि॒ रक्षतु ॥३॥</p>
<p class="hn">śatáṃ ca na praháranto nighnánto ná tastiré |<br> tásminn índraḥ páry adatta cákṣuḥ prāṇám átho bálam ástr̥tas tvābhí rakṣatu ||3||</p>
<p class="ru"></p>
<p class="en">Indra hath lent the power of sight, and vital breath and strength<br> to this.<br> Whom even a hundred combatants, striking, have failed to over-<br> come. Invincible, let it guard thee well.</p>
<a id='av19.046.04'/><p class="stamp">avś_19.046.04. </p>
<p class="sa">इ॒न्द्रस्य त्वा व॒र्मणा प॒रि धापयामो यो॒ देवा॒नाम् अधिराजो॒ बभू॒व ।<br> पु॒नस् त्वा देवाः॒ प्र॒ णयन्तु स॒र्वे॒ ऽस्तृतस् त्वाभि॒ रक्षतु ॥४॥</p>
<p class="hn">índrasya tvā vármaṇā pári dhāpayāmo yó devā́nām adhirājó babhū́va |<br> púnas tvā devā́ḥ prá ṇayantu sárvé 'str̥tas tvābhí rakṣatu ||4||</p>
<p class="ru"></p>
<p class="en">Around thy limbs I place the mail of Indra who hath become<br> the Gods' imperial Sovran.<br> Again let all the Deities bring thee hither. Invincible let it guard<br> thee well.</p>
<a id='av19.046.05'/><p class="stamp">avś_19.046.05. </p>
<p class="sa">अस्मि॒न् मणा॒व् ए॒कशतं वीर्या॑णि सह॒स्रं प्राणा॒ अस्मिन्न् अ॒स्तृते ।<br> व्याघ्रः॒ श॒त्रून् अभि॒ तिष्ठ स॒र्वान् य॒स् त्वा पृतन्याद् अ॒धरः सो॒ अस्त्व् अ॒स्तृतस् त्वाभि॒ रक्षतु ॥५॥</p>
<p class="hn">asmín maṇā́v ékaśataṃ vīryā̀ṇi sahásraṃ prāṇā́ asminn ástr̥te |<br> vyāghráḥ śátrūn abhí tiṣṭha sárvān yás tvā pr̥tanyād ádharaḥ só astv ástr̥tas tvābhí rakṣatu ||5||</p>
<p class="ru"></p>
<p class="en">One and a hundred manly powers, a thousand lives hath this<br> Amulet, unconquered ever.<br> Go forth a tiger, strike down all thy foemen: let him who would<br> oppose fall low beneath thee. Invincible, let it guard thee<br> well.</p>
<a id='av19.046.06'/><p class="stamp">avś_19.046.06. </p>
<p class="sa">घृता॒द् उ॒ल्लुप्तो म॒धुमान् प॒यस्वान्त् सह॒स्रप्राणः शत॒योनिर् वयोधाः॒ ।<br> शम्भू॒श् च मयोभू॒श् चो॒र्जस्वांश् च प॒यस्वांश् चा॒स्तृतस् त्वाभि॒ रक्षतु ॥६॥</p>
<p class="hn">ghr̥tā́d úllupto mádhumān páyasvānt sahásraprāṇaḥ śatáyonir vayodhā́ḥ |<br> śambhū́ś ca mayobhū́ś córjasvāṃś ca páyasvāṃś cā́str̥tas tvābhí rakṣatu ||6||</p>
<p class="ru"></p>
<p class="en">Drawn forth from butter, rich in milk and sweetness, hundred-<br> lived, thousand-homed, bestowing vigour,<br> Kindly, delightsome, full of sap, and mighty, invincible let it<br> guard thee well.</p>
<a id='av19.046.07'/><p class="stamp">avś_19.046.07. </p>
<p class="sa">य॒था त्व॒म् उत्तरो॒ ऽसो असपत्नः॒ सपत्नहा॒ ।<br> सजाता॒नाम् असद् वशी॒ त॒था त्वा सविता॒ करद् अ॒स्तृतस् त्वाभि॒ रक्षतु ॥७॥</p>
<p class="hn">yáthā tvám uttaró 'so asapatnáḥ sapatnahā́ |<br> sajātā́nām asad vaśī́ táthā tvā savitā́ karad ástr̥tas tvābhí rakṣatu ||7||</p>
<p class="ru"></p>
<p class="en">That thou mayst be pre-eminent, slayer of rivals, rivalless, <br> May Savitar cause thee to be chief and controller of thy kin.<br> Invincible, let it guard thee well.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

