<!DOCTYPE html>
<html>
<head>
<meta charset="UTF-8">
<title>av04.002</title>
<link rel="stylesheet" type="text/css" href="avhymns.css">
</head>
<body>
<a id='av04.002.01'/><p class="stamp">avś_04.002.01. </p>
<p class="sa">य॒ आत्मदा॒ बलदा॒ य॒स्य वि॒श्व उपा॒सते प्रशि॒षं य॒स्य देवाः॒ ।<br> यो॑ ऽस्ये॒शे द्विप॒दो य॒श् च॒तुष्पदः क॒स्मै देवा॒य हवि॒षा विधेम ॥१॥</p>
<p class="hn">yá ātmadā́ baladā́ yásya víśva upā́sate praśíṣaṃ yásya devā́ḥ |<br> yò 'syéśe dvipádo yáś cátuṣpadaḥ kásmai devā́ya havíṣā vidhema ||1||</p>
<p class="ru">Кто дает жизнь, дает силу, чей приказ<br>Все признают, чей (приказ признают) боги,<br>Кто правит его двуногими, кто четвероногими -<br>Какого бога мы почтим жертвенным возлиянием?</p>
<p class="en"></p>
<a id='av04.002.02'/><p class="stamp">avś_04.002.02. </p>
<p class="sa">यः॒ प्राणतो॒ निमिषतो॒ महित्वै॒को रा॒जा ज॒गतो बभू॒व ।<br> य॒स्य छाया॒मृ॒तं य॒स्य मृत्युः॒ क॒स्मै देवा॒य हवि॒षा विधेम ॥२॥</p>
<p class="hn">yáḥ prāṇató nimiṣató mahitváiko rā́jā jágato babhū́va |<br> yásya chāyā́mŕ̥taṃ yásya mr̥tyúḥ kásmai devā́ya havíṣā vidhema ||2||</p>
<p class="ru">Кто благодаря (своему) могуществу стал единственным царем<br>Мира живых, (того), что дышит (и) моргает,<br>Чье отраженье - бессмертие, чье - смерть - Какого бога мы почтим жертвенным возлиянием?</p>
<p class="en"></p>
<a id='av04.002.03'/><p class="stamp">avś_04.002.03. </p>
<p class="sa">यं॒ क्र॒न्दसी अ॒वतश् चस्कभाने॒ भिय॒साने रो॒दसी अ॒ह्वयेथाम् ।<br> य॒स्यासौ॒ प॒न्था र॒जसो विमा॒नः क॒स्मै देवा॒य हवि॒षा विधेम ॥३॥</p>
<p class="hn">yáṃ krándasī ávataś caskabhāné bhiyásāne ródasī áhvayethām |<br> yásyāsáu pánthā rájaso vimā́naḥ kásmai devā́ya havíṣā vidhema ||3||</p>
<p class="ru">К кому расположены две противоборствующие стороны,<br>когда их укрепили, Кого звали две перепуганные половины вселенной, Чей (вон) тот путь, меряющий пространство, - Какого бога мы почтим жертвенным возлиянием?</p>
<p class="en"></p>
<a id='av04.002.04'/><p class="stamp">avś_04.002.04. </p>
<p class="sa">य॒स्य द्यौ॒र् उर्वी॒ पृथिवी॒ च मही॒ य॒स्याद॒ उर्व् अ॑न्त॒रिक्षम् ।<br> य॒स्यासौ॒ सू॒रो वि॒ततो महित्वा॒ क॒स्मै देवा॒य हवि॒षा विधेम ॥४॥</p>
<p class="hn">yásya dyáur urvī́ pr̥thivī́ ca mahī́ yásyādá urv àntárikṣam |<br> yásyāsáu sū́ro vítato mahitvā́ kásmai devā́ya havíṣā vidhema ||4||</p>
<p class="ru">(Благодаря) чьему (могуществу) широкое небо и великая земля,<br>(Благодаря) чьему (могуществу) то широкое воздушное<br>пространство, Благодаря чьему могуществу протянуто то солнце - Какого бога мы почтим жертвенным возлиянием?</p>
<p class="en"></p>
<a id='av04.002.05'/><p class="stamp">avś_04.002.05. </p>
<p class="sa">य॒स्य वि॒श्वे हिम॒वन्तो महित्वा॒ समुद्रे॒ य॒स्य रसा॒म् इ॒द् आहुः॒ ।<br> इमा॒श् च प्रदि॒शो य॒स्य बाहू॒ क॒स्मै देवा॒य हवि॒षा विधेम ॥५॥</p>
<p class="hn">yásya víśve himávanto mahitvā́ samudré yásya rasā́m íd āhúḥ |<br> imā́ś ca pradíśo yásya bāhū́ kásmai devā́ya havíṣā vidhema ||5||</p>
<p class="ru">Благодаря чьему могуществу (существуют) все снежные горы,<br>(Благодаря) чьему (могуществу) говорят о Расе в океане,<br>И чьи руки - эти стороны света -<br>Какого бога мы почтим жертвенным возлиянием?</p>
<p class="en"></p>
<a id='av04.002.06'/><p class="stamp">avś_04.002.06. </p>
<p class="sa">आ॒पो अ॒ग्रे वि॒श्वम् आवन् ग॒र्भं द॒धाना अमृ॒ता ऋतज्ञाः॒ ।<br> या॒सु देवी॒ष्व् अ॒धि देव॒ आ॒सीत् क॒स्मै देवा॒य हवि॒षा विधेम ॥६॥</p>
<p class="hn">ā́po ágre víśvam āvan gárbhaṃ dádhānā amŕ̥tā r̥tajñā́ḥ |<br> yā́su devī́ṣv ádhi devá ā́sīt kásmai devā́ya havíṣā vidhema ||6||</p>
<p class="ru">Воды вначале господствовали надо всем,<br>Воспринимая зародыш, (эти) бессмертные, знающие закон,<br>Богини, над которыми был бог, -<br>Какого бога мы почтим жертвенным возлиянием?</p>
<p class="en"></p>
<a id='av04.002.07'/><p class="stamp">avś_04.002.07. </p>
<p class="sa">हिरण्यगर्भः॒ स॒म् अवर्तता॒ग्रे भूत॒स्य जातः॒ प॒तिर् ए॒क आसीत् ।<br> स॒ दाधार पृथिवी॒म् उत॒ द्यां॒ क॒स्मै देवा॒य हवि॒षा विधेम ॥७॥</p>
<p class="hn">hiraṇyagarbháḥ sám avartatā́gre bhūtásya jātáḥ pátir éka āsīt |<br> sá dādhāra pr̥thivī́m utá dyā́ṃ kásmai devā́ya havíṣā vidhema ||7||</p>
<p class="ru">Вначале он возник как Золотой Зародыш.<br>Родившись, он стал единственным господином творения.<br>Он поддержал землю и небо -<br>Какого бога мы почтим жертвенным возлиянием?</p>
<p class="en"></p>
<a id='av04.002.08'/><p class="stamp">avś_04.002.08. </p>
<p class="sa">आ॒पो वत्सं॒ जन॒यन्तीर् ग॒र्भम् अ॒ग्रे स॒म् ऐरयन् ।<br> त॒स्योत॒ जा॒यमानस्यो॒ल्ब आसीद् धिरण्य॒यः क॒स्मै देवा॒य हवि॒षा विधेम ॥८॥</p>
<p class="hn">ā́po vatsáṃ janáyantīr gárbham ágre sám airayan |<br> tásyotá jā́yamānasyólba āsīd dhiraṇyáyaḥ kásmai devā́ya havíṣā vidhema ||8||</p>
<p class="ru">Воды, порождая ребенка,<br>Вначале привели в движение зародыш,<br>А у него, когда он рождался,<br>Был золотой околоплодный пузырь -<br>Какого бога мы почтим жертвенным возлиянием?</p>
<p class="en"></p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

